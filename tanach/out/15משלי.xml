<?xml version = "1.0" encoding="UTF-8"?>
<bible>
<book>
<teiHeader>
<names>
<name>משלי</name>
<number>15</number>
<filename>15משלי.xml</filename>
</names>
</teiHeader>
<verse><big>מִ֭</big>שְׁלֵי שְׁלֹמֹ֣ה בֶן־דָּוִ֑ד<1space />מֶ֗֝לֶךְ יִשְׂרָאֵֽל׃</verse>
<verse><4space />לָדַ֣עַת חׇכְמָ֣ה וּמוּסָ֑ר<1space />לְ֝הָבִ֗ין אִמְרֵ֥י בִינָֽה׃</verse>
<verse><4space />לָ֭קַחַת מוּסַ֣ר הַשְׂכֵּ֑ל<1space />צֶ֥דֶק וּ֝מִשְׁפָּ֗ט וּמֵשָׁרִֽים׃</verse>
<verse><4space />לָתֵ֣ת לִפְתָאיִ֣ם עׇרְמָ֑ה<1space />לְ֝נַ֗עַר דַּ֣עַת וּמְזִמָּֽה׃</verse>
<verse><4space />יִשְׁמַ֣ע חָ֭כָם וְי֣וֹסֶף לֶ֑קַח<1space />וְ֝נָב֗וֹן תַּחְבֻּל֥וֹת יִקְנֶֽה׃</verse>
<verse><4space />לְהָבִ֣ין מָ֭שָׁל וּמְלִיצָ֑ה<1space />דִּבְרֵ֥י חֲ֝כָמִ֗ים וְחִידֹתָֽם׃</verse>
<verse><4space />יִרְאַ֣ת יְ֭הֹוָה רֵאשִׁ֣ית דָּ֑עַת<1space />חׇכְמָ֥ה וּ֝מוּסָ֗ר אֱוִילִ֥ים בָּֽזוּ׃</verse>
<verse><open-parasha num="1"/>שְׁמַ֣ע בְּ֭נִי מוּסַ֣ר אָבִ֑יךָ<1space />וְאַל־תִּ֝טֹּ֗שׁ תּוֹרַ֥ת אִמֶּֽךָ׃</verse>
<verse><4space />כִּ֤י<legarmeih />לִוְיַ֤ת חֵ֓ן הֵ֬ם לְרֹאשֶׁ֑ךָ<1space />וַ֝עֲנָקִ֗ים לְגַרְגְּרֹתֶֽךָ׃</verse>
<verse><4space />בְּנִ֡י<1space />אִם־יְפַתּ֥וּךָ חַ֝טָּאִ֗ים אַל־תֹּבֵֽא׃</verse>
<verse><4space />אִם־יֹאמְרוּ֮<0space />לְכָ<upside-atnach />ה אִ֫תָּ֥נוּ<1space />נֶאֶרְבָ֥ה לְדָ֑ם<2space />נִצְפְּנָ֖ה לְנָקִ֣י חִנָּֽם׃</verse>
<verse><4space />נִ֭בְלָעֵם כִּשְׁא֣וֹל חַיִּ֑ים<1space />וּ֝תְמִימִ֗ים כְּי֣וֹרְדֵי בֽוֹר׃</verse>
<verse><4space />כׇּל־ה֣וֹן יָקָ֣ר נִמְצָ֑א<1space />נְמַלֵּ֖א בָתֵּ֣ינוּ שָׁלָֽל׃</verse>
<verse><4space />גּ֭וֹרָ֣לְךָ תַּפִּ֣יל בְּתוֹכֵ֑נוּ<1space />כִּ֥יס אֶ֝חָ֗ד יִהְיֶ֥ה לְכֻלָּֽנוּ׃</verse>
<verse><4space />בְּנִ֗י אַל־תֵּלֵ֣ךְ בְּדֶ֣רֶךְ אִתָּ֑ם<1space />מְנַ֥ע רַ֝גְלְךָ֗ מִנְּתִיבָתָֽם׃</verse>
<verse><4space />כִּ֣י רַ֭גְלֵיהֶם לָרַ֣ע יָר֑וּצוּ<1space />וִ֝ימַהֲר֗וּ לִשְׁפׇּךְ־דָּֽם׃</verse>
<verse><4space />כִּֽי־חִ֭נָּם מְזֹרָ֣ה הָרָ֑שֶׁת<1space />בְּ֝עֵינֵ֗י כׇּל־בַּ֥עַל כָּנָֽף׃</verse>
<verse><4space />וְ֭הֵם לְדָמָ֣ם יֶאֱרֹ֑בוּ<1space />יִ֝צְפְּנ֗וּ לְנַפְשֹׁתָֽם׃</verse>
<verse><4space />כֵּ֗ן אׇ֭רְחוֹת כׇּל־בֹּ֣צֵֽעַ בָּ֑צַע<1space />אֶת־נֶ֖פֶשׁ בְּעָלָ֣יו יִקָּֽח׃</verse>
<verse><open-parasha num="2"/>חׇ֭כְמוֹת בַּח֣וּץ תָּרֹ֑נָּה<1space />בָּ֝רְחֹב֗וֹת תִּתֵּ֥ן קוֹלָֽהּ׃</verse>
<verse><4space />בְּרֹ֥אשׁ הֹמִיּ֗וֹת<0space />תִּ֫קְרָ֥א<1space />בְּפִתְחֵ֖י שְׁעָרִ֥ים בָּעִ֗יר<1space />אֲמָרֶ֥יהָ תֹאמֵֽר׃</verse>
<verse><4space />עַד־מָתַ֣י<pasek />פְּתָיִם֮<0space />תְּֽאֵהֲב֫וּ פֶ֥תִי<1space />וְלֵצִ֗ים לָ֭צוֹן חָמְד֣וּ לָהֶ֑ם<2space />וּ֝כְסִילִ֗ים יִשְׂנְאוּ־דָֽעַת׃</verse>
<verse><4space />תָּשׁ֗וּבוּ<0space />לְֽת֫וֹכַחְתִּ֥י<1space />הִנֵּ֤ה אַבִּ֣יעָה לָכֶ֣ם רוּחִ֑י<2space />אוֹדִ֖יעָה דְבָרַ֣י אֶתְכֶֽם׃</verse>
<verse><4space />יַ֣עַן קָ֭רָאתִי וַתְּמָאֵ֑נוּ<1space />נָטִ֥יתִי יָ֝דִ֗י וְאֵ֣ין מַקְשִֽׁיב׃</verse>
<verse><4space />וַתִּפְרְע֥וּ כׇל־עֲצָתִ֑י<1space />וְ֝תוֹכַחְתִּ֗י לֹ֣א אֲבִיתֶֽם׃</verse>
<verse><4space />גַּם־אֲ֭נִי בְּאֵידְכֶ֣ם אֶשְׂחָ֑ק<1space />אֶ֝לְעַ֗ג בְּבֹ֣א פַחְדְּכֶֽם׃</verse>
<verse><4space />בְּבֹ֤א <qereketiv qere="כְשׁוֹאָ֨ה<legarmeih />" ketiv="כשאוה" />פַּחְדְּכֶ֗ם<1space />וְֽ֭אֵידְכֶם כְּסוּפָ֣ה יֶאֱתֶ֑ה<2space />בְּבֹ֥א עֲ֝לֵיכֶ֗ם<0space />צָרָ֥ה וְצוּקָֽה׃</verse>
<verse><4space />אָ֣ז יִ֭קְרָאֻנְנִי וְלֹ֣א אֶעֱנֶ֑ה<1space />יְ֝שַׁחֲרֻ֗נְנִי וְלֹ֣א יִמְצָאֻֽנְנִי׃</verse>
<verse><4space />תַּ֭חַת כִּֽי־שָׂ֣נְאוּ דָ֑עַת<1space />וְיִרְאַ֥ת יְ֝הֹוָ֗ה לֹ֣א בָחָֽרוּ׃</verse>
<verse><4space />לֹא־אָב֥וּ לַעֲצָתִ֑י<1space />נָ֝אֲצ֗וּ כׇּל־תּוֹכַחְתִּֽי׃</verse>
<verse><4space />וְֽ֭יֹאכְלוּ מִפְּרִ֣י דַרְכָּ֑ם<1space />וּֽמִמֹּעֲצֹ֖תֵיהֶ֣ם יִשְׂבָּֽעוּ׃</verse>
<verse><4space />כִּ֤י מְשׁוּבַ֣ת פְּתָיִ֣ם תַּהַרְגֵ֑ם<1space />וְשַׁלְוַ֖ת כְּסִילִ֣ים תְּאַבְּדֵֽם׃</verse>
<verse><4space />וְשֹׁמֵ֣עַֽ לִ֭י יִשְׁכׇּן־בֶּ֑טַח<1space />וְ֝שַׁאֲנַ֗ן מִפַּ֥חַד רָעָֽה׃</verse>
<verse><open-parasha num="3"/>בְּ֭נִי אִם־תִּקַּ֣ח אֲמָרָ֑י<1space />וּ֝מִצְוֺתַ֗י תִּצְפֹּ֥ן אִתָּֽךְ׃</verse>
<verse><4space />לְהַקְשִׁ֣יב לַחׇכְמָ֣ה אׇזְנֶ֑ךָ<1space />תַּטֶּ֥ה לִ֝בְּךָ֗ לַתְּבוּנָֽה׃</verse>
<verse><4space />כִּ֤י אִ֣ם לַבִּינָ֣ה תִקְרָ֑א<1space />לַ֝תְּבוּנָ֗ה תִּתֵּ֥ן קוֹלֶֽךָ׃</verse>
<verse><4space />אִם־תְּבַקְשֶׁ֥נָּה כַכָּ֑סֶף<1space />וְֽכַמַּטְמוֹנִ֥ים תַּחְפְּשֶֽׂנָּה׃</verse>
<verse><4space />אָ֗ז תָּ֭בִין יִרְאַ֣ת יְהֹוָ֑ה<1space />וְדַ֖עַת אֱלֹהִ֣ים תִּמְצָֽא׃</verse>
<verse><4space />כִּֽי־יְ֭הֹוָה יִתֵּ֣ן חׇכְמָ֑ה<1space />מִ֝פִּ֗יו דַּ֣עַת וּתְבוּנָֽה׃</verse>
<verse><4space /><qereketiv qere="יִצְפֹּ֣ן" ketiv="וצפן" /> לַ֭יְשָׁרִים תּוּשִׁיָּ֑ה<1space />מָ֝גֵ֗ן לְהֹ֣לְכֵי תֹֽם׃</verse>
<verse><4space />לִ֭נְצֹר אׇרְח֣וֹת מִשְׁפָּ֑ט<1space />וְדֶ֖רֶךְ חֲסִידָ֣ו יִשְׁמֹֽר׃</verse>
<verse><4space />אָ֗ז תָּ֭בִין צֶ֣דֶק וּמִשְׁפָּ֑ט<1space />וּ֝מֵישָׁרִ֗ים כׇּל־מַעְגַּל־טֽוֹב׃</verse>
<verse><4space />כִּֽי־תָב֣וֹא חׇכְמָ֣ה בְלִבֶּ֑ךָ<1space />וְ֝דַ֗עַת לְֽנַפְשְׁךָ֥ יִנְעָֽם׃</verse>
<verse><4space />מְ֭זִמָּה תִּשְׁמֹ֥ר עָלֶ֗יךָ<1space />תְּבוּנָ֥ה תִנְצְרֶֽכָּה׃</verse>
<verse><4space />לְ֭הַצִּ֣ילְךָ מִדֶּ֣רֶךְ רָ֑ע<1space />מֵ֝אִ֗ישׁ מְדַבֵּ֥ר תַּהְפֻּכֽוֹת׃</verse>
<verse><4space />הַ֭עֹ֣זְבִים אׇרְח֣וֹת יֹ֑שֶׁר<1space />לָ֝לֶ֗כֶת בְּדַרְכֵי־חֹֽשֶׁךְ׃</verse>
<verse><4space />הַ֭שְּׂמֵחִים לַעֲשׂ֥וֹת רָ֑ע<1space />יָ֝גִ֗ילוּ בְּֽתַהְפֻּכ֥וֹת רָֽע׃</verse>
<verse><4space />אֲשֶׁ֣ר אׇרְחֹתֵיהֶ֣ם עִקְּשִׁ֑ים<1space />וּ֝נְלוֹזִ֗ים בְּמַעְגְּלוֹתָֽם׃</verse>
<verse><4space />לְ֭הַצִּ֣ילְךָ מֵאִשָּׁ֣ה זָרָ֑ה<1space />מִ֝נׇּכְרִיָּ֗ה אֲמָרֶ֥יהָ הֶחֱלִֽיקָה׃</verse>
<verse><4space />הַֽ֭עֹזֶבֶת אַלּ֣וּף נְעוּרֶ֑יהָ<1space />וְאֶת־בְּרִ֖ית אֱלֹהֶ֣יהָ שָׁכֵֽחָה׃</verse>
<verse><4space />כִּ֤י שָׁ֣חָה אֶל־מָ֣וֶת בֵּיתָ֑הּ<1space />וְאֶל־רְ֝פָאִ֗ים מַעְגְּלֹתֶֽיהָ׃</verse>
<verse><4space />כׇּל־בָּ֭אֶיהָ לֹ֣א יְשׁוּב֑וּן<1space />וְלֹֽא־יַ֝שִּׂ֗יגוּ אׇרְח֥וֹת חַיִּֽים׃</verse>
<verse><4space />לְמַ֗עַן תֵּ֭לֵךְ בְּדֶ֣רֶךְ טוֹבִ֑ים<1space />וְאׇרְח֖וֹת צַדִּיקִ֣ים תִּשְׁמֹֽר׃</verse>
<verse><4space />כִּֽי־יְשָׁרִ֥ים יִשְׁכְּנוּ־אָ֑רֶץ<1space />וּ֝תְמִימִ֗ים יִוָּ֥תְרוּ בָֽהּ׃</verse>
<verse><4space />וּ֭רְשָׁעִים מֵאֶ֣רֶץ יִכָּרֵ֑תוּ<1space />וּ֝בוֹגְדִ֗ים יִסְּח֥וּ מִמֶּֽנָּה׃</verse>
<verse><open-parasha num="4"/>בְּ֭נִי תּוֹרָתִ֣י אַל־תִּשְׁכָּ֑ח<1space />וּ֝מִצְוֺתַ֗י יִצֹּ֥ר לִבֶּֽךָ׃</verse>
<verse><4space />כִּ֤י אֹ֣רֶךְ יָ֭מִים וּשְׁנ֣וֹת חַיִּ֑ים<1space />וְ֝שָׁל֗וֹם יוֹסִ֥יפוּ לָֽךְ׃</verse>
<verse><4space />חֶ֥סֶד וֶאֱמֶ֗ת<0space />אַֽל־יַ֫עַזְבֻ֥ךָ<1space />קׇשְׁרֵ֥ם עַל־גַּרְגְּרוֹתֶ֑יךָ<2space />כׇּ֝תְבֵ֗ם עַל־ל֥וּחַ לִבֶּֽךָ׃</verse>
<verse><4space />וּמְצָא־חֵ֥ן וְשֵֽׂכֶל־ט֑וֹב<1space />בְּעֵינֵ֖י אֱלֹהִ֣ים וְאָדָֽם׃</verse>
<verse><4space />בְּטַ֣ח אֶל־יְ֭הֹוָה בְּכׇל־לִבֶּ֑ךָ<1space />וְאֶל־בִּ֥֝ינָתְךָ֗ אַל־תִּשָּׁעֵֽן׃</verse>
<verse><4space />בְּכָל־דְּרָכֶ֥יךָ דָעֵ֑הוּ<1space />וְ֝ה֗וּא יְיַשֵּׁ֥ר אֹֽרְחֹתֶֽיךָ׃</verse>
<verse><4space />אַל־תְּהִ֣י חָכָ֣ם בְּעֵינֶ֑יךָ<1space />יְרָ֥א אֶת־יְ֝הֹוָ֗ה וְס֣וּר מֵרָֽע׃</verse>
<verse><4space />רִ֭פְאוּת תְּהִ֣י לְשָׁרֶּ֑ךָ<1space />וְ֝שִׁקּ֗וּי לְעַצְמוֹתֶֽיךָ׃</verse>
<verse><4space />כַּבֵּ֣ד אֶת־יְ֭הֹוָה מֵהוֹנֶ֑ךָ<1space />וּ֝מֵרֵאשִׁ֗ית כׇּל־תְּבוּאָתֶֽךָ׃</verse>
<verse><4space />וְיִמָּלְא֣וּ אֲסָמֶ֣יךָ שָׂבָ֑ע<1space />וְ֝תִיר֗וֹשׁ יְקָבֶ֥יךָ יִפְרֹֽצוּ׃</verse>
<verse><open-parasha num="5"/>מוּסַ֣ר יְ֭הֹוָה בְּנִ֣י אַל־תִּמְאָ֑ס<1space />וְאַל־תָּ֝קֹ֗ץ בְּתוֹכַחְתּֽוֹ׃</verse>
<verse><4space />כִּ֤י אֶ֥ת אֲשֶׁ֣ר יֶאֱהַ֣ב יְהֹוָ֣ה יוֹכִ֑יחַ<1space />וּ֝כְאָ֗ב אֶת־בֵּ֥ן יִרְצֶֽה׃</verse>
<verse><4space />אַשְׁרֵ֣י אָ֭דָם מָצָ֣א חׇכְמָ֑ה<1space />וְ֝אָדָ֗ם יָפִ֥יק תְּבוּנָֽה׃</verse>
<verse><4space />כִּ֤י ט֣וֹב סַ֭חְרָהּ מִסְּחַר־כָּ֑סֶף<1space />וּ֝מֵחָר֗וּץ תְּבוּאָתָֽהּ׃</verse>
<verse><4space />יְקָ֣רָה הִ֭יא <qereketiv qere="מִפְּנִינִ֑ים" ketiv="מפניים" /><1space />וְכׇל־חֲ֝פָצֶ֗יךָ לֹ֣א יִֽשְׁווּ־בָֽהּ׃</verse>
<verse><4space />אֹ֣רֶךְ יָ֭מִים בִּֽימִינָ֑הּ<1space />בִּ֝שְׂמֹאולָ֗הּ עֹ֣שֶׁר וְכָבֽוֹד׃</verse>
<verse><4space />דְּרָכֶ֥יהָ דַרְכֵי־נֹ֑עַם<1space />וְֽכׇל־נְתִ֖יבוֹתֶ֣יהָ שָׁלֽוֹם׃</verse>
<verse><4space />עֵץ־חַיִּ֣ים הִ֭יא לַמַּחֲזִיקִ֣ים בָּ֑הּ<1space />וְֽתֹמְכֶ֥יהָ מְאֻשָּֽׁר׃</verse>
<verse><open-parasha num="6"/>יְֽהֹוָ֗ה בְּחׇכְמָ֥ה יָסַד־אָ֑רֶץ<1space />כּוֹנֵ֥ן שָׁ֝מַ֗יִם בִּתְבוּנָֽה׃</verse>
<verse><4space />בְּ֭דַעְתּוֹ תְּהוֹמ֣וֹת נִבְקָ֑עוּ<1space />וּ֝שְׁחָקִ֗ים יִרְעֲפוּ־טָֽל׃</verse>
<verse><4space />בְּ֭נִי אַל־יָלֻ֣זוּ מֵעֵינֶ֑יךָ<1space />נְצֹ֥ר תֻּ֝שִׁיָּ֗ה וּמְזִמָּֽה׃</verse>
<verse><4space />וְיִֽהְי֣וּ חַיִּ֣ים לְנַפְשֶׁ֑ךָ<1space />וְ֝חֵ֗ן לְגַרְגְּרֹתֶֽיךָ׃</verse>
<verse><4space />אָ֤ז תֵּלֵ֣ךְ לָבֶ֣טַח דַּרְכֶּ֑ךָ<1space />וְ֝רַגְלְךָ֗ לֹ֣א תִגּֽוֹף׃</verse>
<verse><4space />אִם־תִּשְׁכַּ֥ב לֹֽא־תִפְחָ֑ד<1space />וְ֝שָׁכַבְתָּ֗ וְֽעָרְבָ֥ה שְׁנָתֶֽךָ׃</verse>
<verse><4space />אַל־תִּ֭ירָא מִפַּ֣חַד פִּתְאֹ֑ם<1space />וּמִשֹּׁאַ֥ת רְ֝שָׁעִ֗ים כִּ֣י תָבֹֽא׃</verse>
<verse><4space />כִּֽי־יְ֭הֹוָה יִֽהְיֶ֣ה בְכִסְלֶ֑ךָ<1space />וְשָׁמַ֖ר רַגְלְךָ֣ מִלָּֽכֶד׃</verse>
<verse><4space />אַל־תִּמְנַע־ט֥וֹב מִבְּעָלָ֑יו<1space />בִּֽהְי֨וֹת לְאֵ֖ל <qereketiv qere="יָדְךָ֣" ketiv="ידיך" /> לַעֲשֽׂוֹת׃</verse>
<verse><4space />אַל־תֹּ֘אמַ֤ר <qereketiv qere="לְרֵעֲךָ֨<legarmeih />" ketiv="לרעיך" /><1space />לֵ֣ךְ וָ֭שׁוּב וּמָחָ֥ר אֶתֵּ֗ן<1space />וְיֵ֣שׁ אִתָּֽךְ׃</verse>
<verse><4space />אַל־תַּחֲרֹ֣שׁ עַל־רֵעֲךָ֣ רָעָ֑ה<1space />וְהֽוּא־יוֹשֵׁ֖ב לָבֶ֣טַח אִתָּֽךְ׃</verse>
<verse><4space />אַל־<qereketiv qere="תָּרִ֣יב" ketiv="תרוב" /> עִם־אָדָ֣ם חִנָּ֑ם<1space />אִם־לֹ֖א גְמָלְךָ֣ רָעָֽה׃</verse>
<verse><4space />אַל־תְּ֭קַנֵּא בְּאִ֣ישׁ חָמָ֑ס<1space />וְאַל־תִּ֝בְחַ֗ר בְּכׇל־דְּרָכָֽיו׃</verse>
<verse><4space />כִּ֤י תוֹעֲבַ֣ת יְהֹוָ֣ה נָל֑וֹז<1space />וְֽאֶת־יְשָׁרִ֥ים סוֹדֽוֹ׃</verse>
<verse><4space />מְאֵרַ֣ת יְ֭הֹוָה בְּבֵ֣ית רָשָׁ֑ע<1space />וּנְוֵ֖ה צַדִּיקִ֣ים יְבָרֵֽךְ׃</verse>
<verse><4space />אִם־לַלֵּצִ֥ים הֽוּא־יָלִ֑יץ<1space /><qereketiv qere="וְ֝לַעֲנָוִ֗ים" ketiv="ולעניים" /> יִתֶּן־חֵֽן׃</verse>
<verse><4space />כָּ֭בוֹד חֲכָמִ֣ים יִנְחָ֑לוּ<1space />וּ֝כְסִילִ֗ים מֵרִ֥ים קָלֽוֹן׃</verse>
<verse><open-parasha num="7"/>שִׁמְע֣וּ בָ֭נִים מ֣וּסַר אָ֑ב<1space />וְ֝הַקְשִׁ֗יבוּ לָדַ֥עַת בִּינָֽה׃</verse>
<verse><4space />כִּ֤י לֶ֣קַח ט֭וֹב נָתַ֣תִּי לָכֶ֑ם<1space />תּ֝וֹרָתִ֗י אַֽל־תַּעֲזֹֽבוּ׃</verse>
<verse><4space />כִּֽי־בֵ֭ן הָיִ֣יתִי לְאָבִ֑י<1space />רַ֥ךְ וְ֝יָחִ֗יד לִפְנֵ֥י אִמִּֽי׃</verse>
<verse><4space />וַיֹּרֵ֗נִי<0space />וַיֹּ֥אמֶר לִ֗י<1space />יִֽתְמׇךְ־דְּבָרַ֥י לִבֶּ֑ךָ<2space />שְׁמֹ֖ר מִצְוֺתַ֣י וֶחְיֵֽה׃</verse>
<verse><4space />קְנֵ֣ה חׇ֭כְמָה קְנֵ֣ה בִינָ֑ה<1space />אַל־תִּשְׁכַּ֥ח וְאַל־תֵּ֗֝ט מֵאִמְרֵי־פִֽי׃</verse>
<verse><4space />אַל־תַּעַזְבֶ֥הָ וְתִשְׁמְרֶ֑ךָּ<1space />אֱהָבֶ֥הָ וְתִצְּרֶֽךָּ׃</verse>
<verse><4space />רֵאשִׁ֣ית חׇ֭כְמָה קְנֵ֣ה חׇכְמָ֑ה<1space />וּבְכׇל־קִ֝נְיָנְךָ֗ קְנֵ֣ה בִינָֽה׃</verse>
<verse><4space />סַלְסְלֶ֥הָ וּֽתְרוֹמְמֶ֑ךָּ<1space />תְּ֝כַבֵּ֗דְךָ כִּ֣י תְחַבְּקֶֽנָּה׃</verse>
<verse><4space />תִּתֵּ֣ן לְ֭רֹאשְׁךָ לִוְיַת־חֵ֑ן<1space />עֲטֶ֖רֶת תִּפְאֶ֣רֶת תְּמַגְּנֶֽךָּ׃</verse>
<verse><4space />שְׁמַ֣ע בְּ֭נִי וְקַ֣ח אֲמָרָ֑י<1space />וְיִרְבּ֥וּ לְ֝ךָ֗ שְׁנ֣וֹת חַיִּֽים׃</verse>
<verse><4space />בְּדֶ֣רֶךְ חׇ֭כְמָה הֹרֵיתִ֑יךָ<1space />הִ֝דְרַכְתִּ֗יךָ בְּמַעְגְּלֵי־יֹֽשֶׁר׃</verse>
<verse><4space />בְּֽ֭לֶכְתְּךָ לֹא־יֵצַ֣ר צַעֲדֶ֑ךָ<1space />וְאִם־תָּ֝ר֗וּץ לֹ֣א תִכָּשֵֽׁל׃</verse>
<verse><4space />הַחֲזֵ֣ק בַּמּוּסָ֣ר אַל־תֶּ֑רֶף<1space />נִ֝צְּרֶ֗הָ כִּי־הִ֥יא חַיֶּֽיךָ׃</verse>
<verse><4space />בְּאֹ֣רַח רְ֭שָׁעִים אַל־תָּבֹ֑א<1space />וְאַל־תְּ֝אַשֵּׁ֗ר בְּדֶ֣רֶךְ רָעִֽים׃</verse>
<verse><4space />פְּרָעֵ֥הוּ אַל־תַּעֲבׇר־בּ֑וֹ<1space />שְׂטֵ֖ה מֵעָלָ֣יו וַעֲבֹֽר׃</verse>
<verse><4space />כִּ֤י לֹ֣א י֭<twomarks first="ִ" second="ֽ" />שְׁנוּ אִם־לֹ֣א יָרֵ֑עוּ<1space />וְֽנִגְזְלָ֥ה שְׁ֝נָתָ֗ם אִם־לֹ֥א <qereketiv qere="יַכְשִֽׁילוּ" ketiv="יכשולו" />׃</verse>
<verse><4space />כִּ֣י לָ֭חֲמוּ לֶ֣חֶם רֶ֑שַׁע<1space />וְיֵ֖ין חֲמָסִ֣ים יִשְׁתּֽוּ׃</verse>
<verse><4space />וְאֹ֣רַח צַ֭דִּיקִים כְּא֣וֹר נֹ֑גַהּ<1space />הוֹלֵ֥ךְ וָ֝א֗וֹר עַד־נְכ֥וֹן הַיּֽוֹם׃</verse>
<verse><4space />דֶּ֣רֶךְ רְ֭שָׁעִים כָּאֲפֵלָ֑ה<1space />לֹ֥א יָ֝דְע֗וּ בַּמֶּ֥ה יִכָּשֵֽׁלוּ׃</verse>
<verse><open-parasha num="8"/>בְּ֭נִי לִדְבָרַ֣י הַקְשִׁ֑יבָה<1space />לַ֝אֲמָרַ֗י הַט־אׇזְנֶֽךָ׃</verse>
<verse><4space />אַל־יַלִּ֥יזוּ מֵעֵינֶ֑יךָ<1space />שׇׁ֝מְרֵ֗ם בְּת֣וֹךְ לְבָבֶֽךָ׃</verse>
<verse><4space />כִּֽי־חַיִּ֣ים הֵ֭ם לְמֹצְאֵיהֶ֑ם<1space />וּֽלְכׇל־בְּשָׂר֥וֹ מַרְפֵּֽא׃</verse>
<verse><4space />מִֽכׇּל־מִ֭שְׁמָר נְצֹ֣ר לִבֶּ֑ךָ<1space />כִּֽי־מִ֝מֶּ֗נּוּ תּוֹצְא֥וֹת חַיִּֽים׃</verse>
<verse><4space />הָסֵ֣ר מִ֭מְּךָ עִקְּשׁ֣וּת פֶּ֑ה<1space />וּלְז֥וּת שְׂ֝פָתַ֗יִם הַרְחֵ֥ק מִמֶּֽךָּ׃</verse>
<verse><4space />עֵ֭ינֶיךָ לְנֹ֣כַח יַבִּ֑יטוּ<1space />וְ֝עַפְעַפֶּ֗יךָ יַיְשִׁ֥רוּ נֶגְדֶּֽךָ׃</verse>
<verse><4space />פַּ֭לֵּס מַעְגַּ֣ל רַגְלֶ֑ךָ<1space />וְֽכׇל־דְּרָכֶ֥יךָ יִכֹּֽנוּ׃</verse>
<verse><4space />אַֽל־תֵּט־יָמִ֥ין וּשְׂמֹ֑אול<1space />הָסֵ֖ר רַגְלְךָ֣ מֵרָֽע׃</verse>
<verse><open-parasha num="9"/>בְּ֭נִי לְחׇכְמָתִ֣י הַקְשִׁ֑יבָה<1space />לִ֝תְבוּנָתִ֗י הַט־אׇזְנֶֽךָ׃</verse>
<verse><4space />לִשְׁמֹ֥ר מְזִמּ֑וֹת<1space />וְ֝דַ֗עַת שְׂפָתֶ֥יךָ יִנְצֹֽרוּ׃</verse>
<verse><4space />כִּ֤י נֹ֣פֶת תִּ֭טֹּפְנָה שִׂפְתֵ֣י זָרָ֑ה<1space />וְחָלָ֖ק מִשֶּׁ֣מֶן חִכָּֽהּ׃</verse>
<verse><4space />וְֽ֭אַחֲרִיתָהּ מָרָ֣ה כַֽלַּעֲנָ֑ה<1space />חַ֝דָּ֗ה כְּחֶ֣רֶב פִּיּֽוֹת׃</verse>
<verse><4space />רַ֭גְלֶיהָ יֹרְד֣וֹת מָ֑וֶת<1space />שְׁ֝א֗וֹל צְעָדֶ֥יהָ יִתְמֹֽכוּ׃</verse>
<verse><4space />אֹ֣רַח חַ֭יִּים פֶּן־תְּפַלֵּ֑ס<1space />נָע֥וּ מַ֝עְגְּלֹתֶ֗יהָ לֹ֣א תֵדָֽע׃</verse>
<verse><open-parasha num="10"/>וְעַתָּ֣ה בָ֭נִים שִׁמְעוּ־לִ֑י<1space />וְאַל־תָּ֝ס֗וּרוּ מֵאִמְרֵי־פִֽי׃</verse>
<verse><4space />הַרְחֵ֣ק מֵעָלֶ֣יהָ דַרְכֶּ֑ךָ<1space />וְאַל־תִּ֝קְרַ֗ב אֶל־פֶּ֥תַח בֵּיתָֽהּ׃</verse>
<verse><4space />פֶּן־תִּתֵּ֣ן לַאֲחֵרִ֣ים הוֹדֶ֑ךָ<1space />וּ֝שְׁנֹתֶ֗יךָ לְאַכְזָרִֽי׃</verse>
<verse><4space />פֶּֽן־יִשְׂבְּע֣וּ זָרִ֣ים כֹּחֶ֑ךָ<1space />וַ֝עֲצָבֶ֗יךָ בְּבֵ֣ית נׇכְרִֽי׃</verse>
<verse><4space />וְנָהַמְתָּ֥ בְאַחֲרִיתֶ֑ךָ<1space />בִּכְל֥וֹת בְּ֝שָׂרְךָ֗ וּשְׁאֵרֶֽךָ׃</verse>
<verse><4space />וְֽאָמַרְתָּ֗ אֵ֭יךְ שָׂנֵ֣אתִי מוּסָ֑ר<1space />וְ֝תוֹכַ֗חַת נָאַ֥ץ לִבִּֽי׃</verse>
<verse><4space />וְֽלֹא־שָׁ֭מַעְתִּי בְּק֣וֹל מוֹרָ֑י<1space />וְ֝לִֽמְלַמְּדַ֗י לֹֽא־הִטִּ֥יתִי אׇזְנִֽי׃</verse>
<verse><4space />כִּ֭מְעַט הָיִ֣יתִי בְכׇל־רָ֑ע<1space />בְּת֖וֹךְ קָהָ֣ל וְעֵדָֽה׃</verse>
<verse><4space />שְׁתֵה־מַ֥יִם מִבּוֹרֶ֑ךָ<1space />וְ֝נֹזְלִ֗ים מִתּ֥וֹךְ בְּאֵרֶֽךָ׃</verse>
<verse><4space />יָפ֣וּצוּ מַעְיְנֹתֶ֣יךָ ח֑וּצָה<1space />בָּ֝רְחֹב֗וֹת פַּלְגֵי־מָֽיִם׃</verse>
<verse><4space />יִֽהְיוּ־לְךָ֥ לְבַדֶּ֑ךָ<1space />וְאֵ֖ין לְזָרִ֣ים אִתָּֽךְ׃</verse>
<verse><4space />יְהִֽי־מְקוֹרְךָ֥ בָר֑וּךְ<1space />וּ֝שְׂמַ֗ח מֵאֵ֥שֶׁת נְעוּרֶֽךָ׃</verse>
<verse><4space />אַיֶּ֥לֶת אֲהָבִ֗ים<0space />וְֽיַעֲלַ֫ת חֵ֥ן<1space />דַּ֭דֶּיהָ יְרַוֻּ֣ךָ בְכׇל־עֵ֑ת<2space />בְּ֝אַהֲבָתָ֗הּ תִּשְׁגֶּ֥ה תָמִֽיד׃</verse>
<verse><4space />וְלָ֤מָּה תִשְׁגֶּ֣ה בְנִ֣י בְזָרָ֑ה<1space />וּ֝תְחַבֵּ֗ק חֵ֣ק נׇכְרִיָּֽה׃</verse>
<verse><4space />כִּ֤י נֹ֨כַח<legarmeih />עֵינֵ֣י יְ֭הֹוָה דַּרְכֵי־אִ֑ישׁ<1space />וְֽכָל־מַעְגְּלֹתָ֥יו מְפַלֵּֽס׃</verse>
<verse><4space />עֲֽווֹנֹתָ֗יו יִלְכְּדֻנ֥וֹ אֶת־הָרָשָׁ֑ע<1space />וּבְחַבְלֵ֥י חַ֝טָּאת֗וֹ יִתָּמֵֽךְ׃</verse>
<verse><4space />ה֗וּא יָ֭מוּת בְּאֵ֣ין מוּסָ֑ר<1space />וּבְרֹ֖ב אִוַּלְתּ֣וֹ יִשְׁגֶּֽה׃</verse>
<verse><open-parasha num="11"/>בְּ֭נִי אִם־עָרַ֣בְתָּ לְרֵעֶ֑ךָ<1space />תָּקַ֖עְתָּ לַזָּ֣ר כַּפֶּֽיךָ׃</verse>
<verse><4space />נוֹקַ֥שְׁתָּ בְאִמְרֵי־פִ֑יךָ<1space />נִ֝לְכַּ֗דְתָּ בְּאִמְרֵי־פִֽיךָ׃</verse>
<verse><4space />עֲשֵׂ֨ה זֹ֥את אֵפ֪וֹא<pasek />בְּנִ֡י וְֽהִנָּצֵ֗ל<1space />כִּ֘י בָ֤אתָ בְכַף־רֵעֶ֑ךָ<2space />לֵ֥ךְ הִ֝תְרַפֵּ֗ס<0space />וּרְהַ֥ב רֵעֶֽיךָ׃</verse>
<verse><4space />אַל־תִּתֵּ֣ן שֵׁנָ֣ה לְעֵינֶ֑יךָ<1space />וּ֝תְנוּמָ֗ה לְעַפְעַפֶּֽיךָ׃</verse>
<verse><4space />הִ֭נָּצֵל כִּצְבִ֣י מִיָּ֑ד<1space />וּ֝כְצִפּ֗וֹר מִיַּ֥ד יָקֽוּשׁ׃</verse>
<verse><open-parasha num="12"/>לֵֽךְ־אֶל־נְמָלָ֥ה עָצֵ֑ל<1space />רְאֵ֖ה דְרָכֶ֣יהָ וַחֲכָֽם׃</verse>
<verse><4space />אֲשֶׁ֖ר אֵֽין־לָ֥הּ קָצִ֗ין<1space />שֹׁטֵ֥ר וּמֹשֵֽׁל׃</verse>
<verse><4space />תָּכִ֣ין בַּקַּ֣יִץ לַחְמָ֑הּ<1space />אָגְרָ֥ה בַ֝קָּצִ֗יר מַֽאֲכָלָֽהּ׃</verse>
<verse><4space />עַד־מָתַ֖י עָצֵ֥ל<pasek />תִּשְׁכָּ֑ב<1space />מָ֝תַ֗י תָּק֥וּם מִשְּׁנָתֶֽךָ׃</verse>
<verse><4space />מְעַ֣ט שֵׁ֭נוֹת מְעַ֣ט תְּנוּמ֑וֹת<1space />מְעַ֓ט<legarmeih />חִבֻּ֖ק יָדַ֣יִם לִשְׁכָּֽב׃</verse>
<verse><4space />וּבָֽא־כִמְהַלֵּ֥ךְ רֵאשֶׁ֑ךָ<1space />וּ֝מַחְסֹרְךָ֗ כְּאִ֣ישׁ מָגֵֽן׃</verse>
<verse><open-parasha num="13"/>אָדָ֣ם בְּ֭לִיַּעַל אִ֣ישׁ אָ֑וֶן<1space />ה֝וֹלֵ֗ךְ עִקְּשׁ֥וּת פֶּֽה׃</verse>
<verse><4space />קֹרֵ֣ץ בְּ֭עֵינָו מֹלֵ֣ל בְּרַגְלָ֑ו<1space />מֹ֝רֶ֗ה בְּאֶצְבְּעֹתָֽיו׃</verse>
<verse><4space />תַּ֥הְפֻּכ֨וֹת<legarmeih /><0space />|רווח=לאבְּלִבּ֗וֹ<1space />חֹרֵ֣שׁ רָ֣ע בְּכׇל־עֵ֑ת<2space /><qereketiv qere="מִדְיָנִ֥ים" ketiv="מדנים" /> יְשַׁלֵּֽחַ׃</verse>
<verse><4space />עַל־כֵּ֗ן פִּ֭תְאֹם יָב֣וֹא אֵיד֑וֹ<1space />פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃</verse>
<verse><open-parasha num="14"/>שֶׁשׁ־הֵ֭נָּה שָׂנֵ֣א יְהֹוָ֑ה<1space />וְ֝שֶׁ֗בַע <qereketiv qere="תּוֹעֲבַ֥ת" ketiv="תועבות" /> נַפְשֽׁוֹ׃</verse>
<verse><4space />עֵינַ֣יִם רָ֭מוֹת לְשׁ֣וֹן שָׁ֑קֶר<1space />וְ֝יָדַ֗יִם שֹׁפְכ֥וֹת דָּם־נָקִֽי׃</verse>
<verse><4space />לֵ֗ב חֹ֭רֵשׁ מַחְשְׁב֣וֹת אָ֑וֶן<1space />רַגְלַ֥יִם מְ֝מַהֲר֗וֹת לָר֥וּץ לָֽרָעָֽה׃</verse>
<verse><4space />יָפִ֣יחַ כְּ֭זָבִים עֵ֣ד שָׁ֑קֶר<1space />וּמְשַׁלֵּ֥חַ מְ֝דָנִ֗ים בֵּ֣ין אַחִֽים׃</verse>
<verse><open-parasha num="15"/>נְצֹ֣ר בְּ֭נִי מִצְוַ֣ת אָבִ֑יךָ<1space />וְאַל־תִּ֝טֹּ֗שׁ תּוֹרַ֥ת אִמֶּֽךָ׃</verse>
<verse><4space />קׇשְׁרֵ֣ם עַל־לִבְּךָ֣ תָמִ֑יד<1space />עׇ֝נְדֵ֗ם עַל־גַּרְגְּרֹתֶֽךָ׃</verse>
<verse><4space />בְּהִתְהַלֶּכְךָ֨<legarmeih />תַּנְחֶ֬ה אֹתָ֗ךְ<1space />בְּֽ֭שׇׁכְבְּךָ תִּשְׁמֹ֣ר עָלֶ֑יךָ<2space />וַ֝הֲקִיצ֗וֹתָ<0space />הִ֣יא תְשִׂיחֶֽךָ׃</verse>
<verse><4space />כִּ֤י נֵ֣ר מִ֭צְוָה וְת֣וֹרָה א֑וֹר<1space />וְדֶ֥רֶךְ חַ֝יִּ֗ים תּוֹכְח֥וֹת מוּסָֽר׃</verse>
<verse><4space />לִ֭שְׁמׇרְךָ מֵאֵ֣שֶׁת רָ֑ע<1space />מֵ֝חֶלְקַ֗ת לָשׁ֥וֹן נׇכְרִיָּֽה׃</verse>
<verse><4space />אַל־תַּחְמֹ֣ד יׇ֭פְיָהּ בִּלְבָבֶ֑ךָ<1space />וְאַל־תִּ֝קָּחֲךָ֗ בְּעַפְעַפֶּֽיהָ׃</verse>
<verse><4space />כִּ֤י בְעַד־אִשָּׁ֥ה זוֹנָ֗ה<1space />עַֽד־כִּכַּ֫ר לָ֥חֶם<2space />וְאֵ֥שֶׁת אִ֑ישׁ<2space />נֶ֖פֶשׁ יְקָרָ֣ה תָצֽוּד׃</verse>
<verse><4space />הֲיַחְתֶּ֤ה אִ֓ישׁ אֵ֬שׁ בְּחֵיק֑וֹ<1space />וּ֝בְגָדָ֗יו לֹ֣א תִשָּׂרַֽפְנָה׃</verse>
<verse><4space />אִם־יְהַלֵּ֣ךְ אִ֭ישׁ עַל־הַגֶּחָלִ֑ים<1space />וְ֝רַגְלָ֗יו לֹ֣א תִכָּוֶֽינָה׃</verse>
<verse><4space />כֵּ֗ן הַ֭בָּא אֶל־אֵ֣שֶׁת רֵעֵ֑הוּ<1space />לֹ֥א יִ֝נָּקֶ֗ה כׇּֽל־הַנֹּגֵ֥עַ בָּֽהּ׃</verse>
<verse><4space />לֹא־יָב֣וּזוּ לַ֭גַּנָּב כִּ֣י יִגְנ֑וֹב<1space />לְמַלֵּ֥א נַ֝פְשׁ֗וֹ כִּ֣י יִרְעָֽב׃</verse>
<verse><4space />וְ֭נִמְצָא יְשַׁלֵּ֣ם שִׁבְעָתָ֑יִם<1space />אֶת־כׇּל־ה֖וֹן בֵּית֣וֹ יִתֵּֽן׃</verse>
<verse><4space />נֹאֵ֣ף אִשָּׁ֣ה חֲסַר־לֵ֑ב<1space />מַֽשְׁחִ֥ית נַ֝פְשׁ֗וֹ ה֣וּא יַעֲשֶֽׂנָּה׃</verse>
<verse><4space />נֶגַע־וְקָל֥וֹן יִמְצָ֑א<1space />וְ֝חֶרְפָּת֗וֹ לֹ֣א תִמָּחֶֽה׃</verse>
<verse><4space />כִּֽי־קִנְאָ֥ה חֲמַת־גָּ֑בֶר<1space />וְלֹא־יַ֝חְמ֗וֹל בְּי֣וֹם נָקָֽם׃</verse>
<verse><4space />לֹֽא־יִ֭שָּׂא פְּנֵ֣י כׇל־כֹּ֑פֶר<1space />וְלֹֽא־יֹ֝אבֶ֗ה כִּ֣י תַרְבֶּה־שֹֽׁחַד׃</verse>
<verse><open-parasha num="16"/>בְּ֭נִי שְׁמֹ֣ר אֲמָרָ֑י<1space />וּ֝מִצְוֺתַ֗י תִּצְפֹּ֥ן אִתָּֽךְ׃</verse>
<verse><4space />שְׁמֹ֣ר מִצְוֺתַ֣י וֶחְיֵ֑ה<1space />וְ֝תוֹרָתִ֗י כְּאִישׁ֥וֹן עֵינֶֽיךָ׃</verse>
<verse><4space />קׇשְׁרֵ֥ם עַל־אֶצְבְּעֹתֶ֑יךָ<1space />כׇּ֝תְבֵ֗ם עַל־ל֥וּחַ לִבֶּֽךָ׃</verse>
<verse><4space />אֱמֹ֣ר לַ֭חָכְמָה אֲחֹ֣תִי אָ֑תְּ<1space />וּ֝מֹדָ֗ע לַבִּינָ֥ה תִקְרָֽא׃</verse>
<verse><4space />לִ֭שְׁמׇרְךָ מֵאִשָּׁ֣ה זָרָ֑ה<1space />מִ֝נׇּכְרִיָּ֗ה אֲמָרֶ֥יהָ הֶחֱלִֽיקָה׃</verse>
<verse><4space />כִּ֭י בְּחַלּ֣וֹן בֵּיתִ֑י<1space />בְּעַ֖ד אֶשְׁנַבִּ֣י נִשְׁקָֽפְתִּי׃</verse>
<verse><4space />וָאֵ֤רֶא בַפְּתָאיִ֗ם אָ֘בִ֤ינָה בַבָּנִ֗ים<1space />נַ֣עַר חֲסַר־לֵֽב׃</verse>
<verse><4space />עֹבֵ֣ר בַּ֭שּׁוּק אֵ֣צֶל פִּנָּ֑הּ<1space />וְדֶ֖רֶךְ בֵּיתָ֣הּ יִצְעָֽד׃</verse>
<verse><4space />בְּנֶֽשֶׁף־בְּעֶ֥רֶב י֑וֹם<1space />בְּאִישׁ֥וֹן לַ֗֝יְלָה וַאֲפֵלָֽה׃</verse>
<verse><4space />וְהִנֵּ֣ה אִ֭שָּׁה לִקְרָאת֑וֹ<1space />שִׁ֥ית ז֝וֹנָ֗ה וּנְצֻ֥רַת לֵֽב׃</verse>
<verse><4space />הֹמִיָּ֣ה הִ֣יא וְסֹרָ֑רֶת<1space />בְּ֝בֵיתָ֗הּ לֹא־יִשְׁכְּנ֥וּ רַגְלֶֽיהָ׃</verse>
<verse><4space />פַּ֤עַם<legarmeih />בַּח֗וּץ פַּ֥עַם בָּרְחֹב֑וֹת<1space />וְאֵ֖צֶל כׇּל־פִּנָּ֣ה תֶאֱרֹֽב׃</verse>
<verse><4space />וְהֶחֱזִ֣יקָה בּ֭וֹ וְנָ֣שְׁקָה לּ֑וֹ<1space />הֵעֵ֥זָה פָ֝נֶ֗יהָ וַתֹּ֣אמַר לֽוֹ׃</verse>
<verse><4space />זִבְחֵ֣י שְׁלָמִ֣ים עָלָ֑י<1space />הַ֝יּ֗וֹם שִׁלַּ֥מְתִּי נְדָרָֽי׃</verse>
<verse><4space />עַל־כֵּ֭ן יָצָ֣אתִי לִקְרָאתֶ֑ךָ<1space />לְשַׁחֵ֥ר פָּ֝נֶ֗יךָ אֶמְצָאֶֽךָּ׃</verse>
<verse><4space />מַ֭רְבַדִּים רָבַ֣דְתִּי עַרְשִׂ֑י<1space />חֲ֝טֻב֗וֹת אֵט֥וּן מִצְרָֽיִם׃</verse>
<verse><4space />נַ֥פְתִּי מִשְׁכָּבִ֑י<1space />מֹ֥ר אֲ֝הָלִ֗ים וְקִנָּמֽוֹן׃</verse>
<verse><4space />לְכָ֤ה נִרְוֶ֣ה דֹ֭דִים עַד־הַבֹּ֑קֶר<1space />נִ֝תְעַלְּסָ֗ה בׇּאֳהָבִֽים׃</verse>
<verse><4space />כִּ֤י אֵ֣ין הָאִ֣ישׁ בְּבֵית֑וֹ<1space />הָ֝לַ֗ךְ בְּדֶ֣רֶךְ מֵרָחֽוֹק׃</verse>
<verse><4space />צְֽרוֹר־הַ֭כֶּסֶף לָקַ֣ח בְּיָד֑וֹ<1space />לְי֥וֹם הַ֝כֵּ֗סֶא יָבֹ֥א בֵיתֽוֹ׃</verse>
<verse><4space />הִ֭טַּתּוּ בְּרֹ֣ב לִקְחָ֑הּ<1space />בְּחֵ֥לֶק שְׂ֝פָתֶ֗יהָ תַּדִּיחֶֽנּוּ׃</verse>
<verse><4space />ה֤וֹלֵ֥ךְ אַחֲרֶ֗יהָ<0space />פִּ֫תְאֹ֥ם<1space />כְּ֭שׁוֹר אֶל־טֶ֣בַח יָבֹ֑א<2space />וּ֝כְעֶ֗כֶס אֶל־מוּסַ֥ר אֱוִֽיל׃</verse>
<verse><4space />עַ֤ד יְפַלַּ<galgal />ח חֵ֡ץ<0space />כְּֽבֵד֗וֹ<1space />כְּמַהֵ֣ר צִפּ֣וֹר אֶל־פָּ֑ח<2space />וְלֹא־יָ֝דַ֗ע כִּֽי־בְנַפְשׁ֥וֹ הֽוּא׃</verse>
<verse><4space />וְעַתָּ֣ה בָ֭נִים שִׁמְעוּ־לִ֑י<1space />וְ֝הַקְשִׁ֗יבוּ לְאִמְרֵי־פִֽי׃</verse>
<verse><4space />אַל־יֵ֣שְׂטְ אֶל־דְּרָכֶ֣יהָ לִבֶּ֑ךָ<1space />אַל־תֵּ֝֗תַע בִּנְתִיבוֹתֶֽיהָ׃</verse>
<verse><4space />כִּֽי־רַבִּ֣ים חֲלָלִ֣ים הִפִּ֑ילָה<1space />וַ֝עֲצֻמִ֗ים כׇּל־הֲרֻגֶֽיהָ׃</verse>
<verse><4space />דַּרְכֵ֣י שְׁא֣וֹל בֵּיתָ֑הּ<1space />יֹ֝רְד֗וֹת אֶל־חַדְרֵי־מָֽוֶת׃</verse>
<verse><open-parasha num="17"/>הֲלֹֽא־חׇכְמָ֥ה תִקְרָ֑א<1space />וּ֝תְבוּנָ֗ה תִּתֵּ֥ן קוֹלָֽהּ׃</verse>
<verse><4space />בְּרֹאשׁ־מְרֹמִ֥ים עֲלֵי־דָ֑רֶךְ<1space />בֵּ֖ית נְתִיב֣וֹת נִצָּֽבָה׃</verse>
<verse><4space />לְיַד־שְׁעָרִ֥ים לְפִי־קָ֑רֶת<1space />מְב֖וֹא פְתָחִ֣ים תָּרֹֽנָּה׃</verse>
<verse><4space />אֲלֵיכֶ֣ם אִישִׁ֣ים אֶקְרָ֑א<1space />וְ֝קוֹלִ֗י אֶל־בְּנֵ֥י אָדָֽם׃</verse>
<verse><4space />הָבִ֣ינוּ פְתָאיִ֣ם עׇרְמָ֑ה<1space />וּ֝כְסִילִ֗ים הָבִ֥ינוּ לֵֽב׃</verse>
<verse><4space />שִׁ֭מְעוּ כִּֽי־נְגִידִ֣ים אֲדַבֵּ֑ר<1space />וּמִפְתַּ֥ח שְׂ֝פָתַ֗י מֵישָׁרִֽים׃</verse>
<verse><4space />כִּֽי־אֱ֭מֶת יֶהְגֶּ֣ה חִכִּ֑י<1space />וְתוֹעֲבַ֖ת שְׂפָתַ֣י רֶֽשַׁע׃</verse>
<verse><4space />בְּצֶ֥דֶק כׇּל־אִמְרֵי־פִ֑י<1space />אֵ֥ין בָּ֝הֶ֗ם נִפְתָּ֥ל וְעִקֵּֽשׁ׃</verse>
<verse><4space />כֻּלָּ֣ם נְ֭כֹחִים לַמֵּבִ֑ין<1space />וִ֝ישָׁרִ֗ים לְמֹ֣צְאֵי דָֽעַת׃</verse>
<verse><4space />קְחֽוּ־מוּסָרִ֥י וְאַל־כָּ֑סֶף<1space />וְ֝דַ֗עַת מֵחָר֥וּץ נִבְחָֽר׃</verse>
<verse><4space />כִּֽי־טוֹבָ֣ה חׇ֭כְמָה מִפְּנִינִ֑ים<1space />וְכׇל־חֲ֝פָצִ֗ים לֹ֣א יִֽשְׁווּ־בָֽהּ׃</verse>
<verse><4space />אֲֽנִי־חָ֭כְמָה שָׁכַ֣נְתִּי עׇרְמָ֑ה<1space />וְדַ֖עַת מְזִמּ֣וֹת אֶמְצָֽא׃</verse>
<verse><4space />יִ֥רְאַ֣ת יְהֹוָה֮<0space />שְֽׂנֹ֫את רָ֥ע<1space />גֵּ֘אָ֤ה וְגָא֨וֹן<legarmeih />וְדֶ֣רֶךְ רָ֭ע<2space />וּפִ֨י תַהְפֻּכ֬וֹת שָׂנֵֽאתִי׃</verse>
<verse><4space />לִֽי־עֵ֭צָה וְתוּשִׁיָּ֑ה<1space />אֲנִ֥י בִ֝ינָ֗ה לִ֣י גְבוּרָֽה׃</verse>
<verse><4space />בִּ֭י מְלָכִ֣ים יִמְלֹ֑כוּ<1space />וְ֝רֹזְנִ֗ים יְחֹ֣קְקוּ צֶֽדֶק׃</verse>
<verse><4space />בִּ֭י שָׂרִ֣ים יָשֹׂ֑רוּ<1space />וּ֝נְדִיבִ֗ים כׇּל־שֹׁ֥פְטֵי צֶֽדֶק׃</verse>
<verse><4space />אֲ֭נִי <qereketiv qere="אֹהֲבַ֣י" ketiv="אהביה" /> אֵהָ֑ב<1space />וּ֝מְשַׁחֲרַ֗י יִמְצָאֻֽנְנִי׃</verse>
<verse><4space />עֹֽשֶׁר־וְכָב֥וֹד אִתִּ֑י<1space />ה֥וֹן עָ֝תֵ֗ק וּצְדָקָֽה׃</verse>
<verse><4space />ט֣וֹב פִּ֭רְיִי מֵחָר֣וּץ וּמִפָּ֑ז<1space />וּ֝תְבוּאָתִ֗י מִכֶּ֥סֶף נִבְחָֽר׃</verse>
<verse><4space />בְּאֹֽרַח־צְדָקָ֥ה אֲהַלֵּ֑ךְ<1space />בְּ֝ת֗וֹךְ נְתִיב֥וֹת מִשְׁפָּֽט׃</verse>
<verse><4space />לְהַנְחִ֖יל אֹהֲבַ֥י<pasek />יֵ֑שׁ<1space />וְאֹצְרֹ֖תֵיהֶ֣ם אֲמַלֵּֽא׃</verse>
<verse><4space />יְֽהֹוָ֗ה קָ֭נָנִי רֵאשִׁ֣ית דַּרְכּ֑וֹ<1space />קֶ֖דֶם מִפְעָלָ֣יו מֵאָֽז׃</verse>
<verse><4space />מֵ֭עוֹלָם נִסַּ֥כְתִּי מֵרֹ֗אשׁ<1space />מִקַּדְמֵי־אָֽרֶץ׃</verse>
<verse><4space />בְּאֵין־תְּהֹמ֥וֹת חוֹלָ֑לְתִּי<1space />בְּאֵ֥ין מַ֝עְיָנ֗וֹת נִכְבַּדֵּי־מָֽיִם׃</verse>
<verse><4space />בְּטֶ֣רֶם הָרִ֣ים הׇטְבָּ֑עוּ<1space />לִפְנֵ֖י גְבָע֣וֹת חוֹלָֽלְתִּי׃</verse>
<verse><4space />עַד־לֹ֣א עָ֭שָׂה אֶ֣רֶץ וְחוּצ֑וֹת<1space />וְ֝רֹ֗אשׁ עַפְר֥וֹת תֵּבֵֽל׃</verse>
<verse><4space />בַּהֲכִינ֣וֹ שָׁ֭מַיִם שָׁ֣ם אָ֑נִי<1space />בְּחֻ֥קוֹ ח֗֝וּג עַל־פְּנֵ֥י תְהֽוֹם׃</verse>
<verse><4space />בְּאַמְּצ֣וֹ שְׁחָקִ֣ים מִמָּ֑עַל<1space />בַּ֝עֲז֗וֹז עִינ֥וֹת תְּהֽוֹם׃</verse>
<verse><4space />בְּשׂ֘וּמ֤וֹ לַיָּ֨ם<legarmeih /><0space />|רווח=לאחֻקּ֗וֹ<1space />וּ֭מַיִם לֹ֣א יַֽעַבְרוּ־פִ֑יו<2space />בְּ֝חוּק֗וֹ מ֣וֹסְדֵי אָֽרֶץ׃</verse>
<verse><4space />וָאֶהְיֶ֥ה אֶצְל֗וֹ<0space />אָ֫מ֥וֹן<1space />וָאֶהְיֶ֣ה שַׁ֭עֲשׁוּעִים י֤וֹם<legarmeih />י֑וֹם<2space />מְשַׂחֶ֖קֶת לְפָנָ֣יו בְּכׇל־עֵֽת׃</verse>
<verse><4space />מְ֭שַׂחֶקֶת בְּתֵבֵ֣ל אַרְצ֑וֹ<1space />וְ֝שַׁעֲשֻׁעַ֗י אֶת־בְּנֵ֥י אָדָֽם׃</verse>
<verse><open-parasha num="18"/>וְעַתָּ֣ה בָ֭נִים שִׁמְעוּ־לִ֑י<1space />וְ֝אַשְׁרֵ֗י דְּרָכַ֥י יִשְׁמֹֽרוּ׃</verse>
<verse><4space />שִׁמְע֖וּ מוּסָ֥ר וַחֲכָ֗מוּ<1space />וְאַל־תִּפְרָֽעוּ׃</verse>
<verse><4space />אַ֥שְֽׁרֵי אָדָם֮<0space />שֹׁמֵ֪עַֽ֫ לִ֥י<1space />לִשְׁקֹ֣ד עַל־דַּ֭לְתֹתַי י֤וֹם<legarmeih />י֑וֹם<2space />לִ֝שְׁמֹ֗ר מְזוּזֹ֥ת פְּתָחָֽי׃</verse>
<verse><4space />כִּ֣י מֹ֭צְאִי <qereketiv qere="מָצָ֣א" ketiv="מצאי" /> חַיִּ֑ים<1space />וַיָּ֥פֶק רָ֝צ֗וֹן מֵיְהֹוָֽה׃</verse>
<verse><4space />וְֽ֭חֹטְאִי חֹמֵ֣ס נַפְשׁ֑וֹ<1space />כׇּל־מְ֝שַׂנְאַ֗י אָ֣הֲבוּ מָֽוֶת׃</verse>
<verse>מ:אין פרשה בתחילת פרק בספרי אמ"תחָ֭כְמוֹת בָּנְתָ֣ה בֵיתָ֑הּ<1space />חָצְבָ֖ה עַמּוּדֶ֣יהָ שִׁבְעָֽה׃</verse>
<verse><4space />טָבְחָ֣ה טִ֭בְחָהּ מָסְכָ֣ה יֵינָ֑הּ<1space />אַ֗֝ף עָרְכָ֥ה שֻׁלְחָנָֽהּ׃</verse>
<verse><4space />שָׁלְחָ֣ה נַעֲרֹתֶ֣יהָ תִקְרָ֑א<1space />עַל־גַּ֝פֵּ֗י מְרֹ֣מֵי קָֽרֶת׃</verse>
<verse><4space />מִי־פֶ֭תִי יָסֻ֣ר הֵ֑נָּה<1space />חֲסַר־לֵ֗֝ב אָ֣מְרָה לּֽוֹ׃</verse>
<verse><4space />לְ֭כוּ לַחֲמ֣וּ בְֽלַחֲמִ֑י<1space />וּ֝שְׁת֗וּ בְּיַ֣יִן מָסָֽכְתִּי׃</verse>
<verse><4space />עִזְב֣וּ פְתָאיִ֣ם וִֽחְי֑וּ<1space />וְ֝אִשְׁר֗וּ בְּדֶ֣רֶךְ בִּינָֽה׃</verse>
<verse><4space />יֹ֤סֵ֨ר<legarmeih />לֵ֗ץ לֹקֵ֣חַֽ ל֣וֹ קָל֑וֹן<1space />וּמוֹכִ֖יחַ לְרָשָׁ֣ע מוּמֽוֹ׃</verse>
<verse><4space />אַל־תּ֣וֹכַח לֵ֭ץ פֶּן־יִשְׂנָאֶ֑ךָּ<1space />הוֹכַ֥ח לְ֝חָכָ֗ם וְיֶאֱהָבֶֽךָּ׃</verse>
<verse><4space />תֵּ֣ן לְ֭חָכָם וְיֶחְכַּם־ע֑וֹד<1space />הוֹדַ֥ע לְ֝צַדִּ֗יק וְי֣וֹסֶף לֶֽקַח׃</verse>
<verse><4space />תְּחִלַּ֣ת חָ֭כְמָה יִרְאַ֣ת יְהֹוָ֑ה<1space />וְדַ֖עַת קְדֹשִׁ֣ים בִּינָֽה׃</verse>
<verse><4space />כִּי־בִ֭י יִרְבּ֣וּ יָמֶ֑יךָ<1space />וְיוֹסִ֥יפוּ לְּ֝ךָ֗ שְׁנ֣וֹת חַיִּֽים׃</verse>
<verse><4space />אִם־חָ֭כַמְתָּ חָכַ֣מְתָּ לָּ֑ךְ<1space />וְ֝לַ֗צְתָּ לְֽבַדְּךָ֥ תִשָּֽׂא׃</verse>
<verse><4space />אֵ֣שֶׁת כְּ֭סִילוּת הֹמִיָּ֑ה<1space />פְּ֝תַיּ֗וּת וּבַל־יָ֥דְעָה מָּֽה׃</verse>
<verse><4space />וְֽ֭יָשְׁבָה לְפֶ֣תַח בֵּיתָ֑הּ<1space />עַל־כִּ֝סֵּ֗א מְרֹ֣מֵי קָֽרֶת׃</verse>
<verse><4space />לִקְרֹ֥א לְעֹֽבְרֵי־דָ֑רֶךְ<1space />הַֽ֝מְיַשְּׁרִ֗ים אֹֽרְחוֹתָֽם׃</verse>
<verse><4space />מִי־פֶ֭תִי יָסֻ֣ר הֵ֑נָּה<1space />וַחֲסַר־לֵ֗֝ב וְאָ֣מְרָה לּֽוֹ׃</verse>
<verse><4space />מַֽיִם־גְּנוּבִ֥ים יִמְתָּ֑קוּ<1space />וְלֶ֖חֶם סְתָרִ֣ים יִנְעָֽם׃</verse>
<verse><4space />וְֽלֹא־יָ֭דַע כִּֽי־רְפָאִ֣ים שָׁ֑ם<1space />בְּעִמְקֵ֖י שְׁא֣וֹל קְרֻאֶֽיהָ׃</verse>
<verse><open-parasha num="19"/>פרשה-מרכז|כותרת=מִשְׁלֵ֗י שְׁלֹ֫מֹ֥ה<3space />בֵּ֣ן חָ֭כָם יְשַׂמַּח־אָ֑ב<1space />וּבֵ֥ן כְּ֝סִ֗יל תּוּגַ֥ת אִמּֽוֹ׃</verse>
<verse><4space />לֹֽא־י֭וֹעִילוּ אוֹצְר֣וֹת רֶ֑שַׁע<1space />וּ֝צְדָקָ֗ה תַּצִּ֥יל מִמָּֽוֶת׃</verse>
<verse><4space />לֹא־יַרְעִ֣יב יְ֭הֹוָה נֶ֣פֶשׁ צַדִּ֑יק<1space />וְהַוַּ֖ת רְשָׁעִ֣ים יֶהְדֹּֽף׃</verse>
<verse><4space />רָ֗אשׁ עֹשֶׂ֥ה כַף־רְמִיָּ֑ה<1space />וְיַ֖ד חָרוּצִ֣ים תַּעֲשִֽׁיר׃</verse>
<verse><4space />אֹגֵ֣ר בַּ֭קַּיִץ בֵּ֣ן מַשְׂכִּ֑יל<1space />נִרְדָּ֥ם בַּ֝קָּצִ֗יר בֵּ֣ן מֵבִֽישׁ׃</verse>
<verse><4space />בְּ֭רָכוֹת לְרֹ֣אשׁ צַדִּ֑יק<1space />וּפִ֥י רְ֝שָׁעִ֗ים יְכַסֶּ֥ה חָמָֽס׃</verse>
<verse><4space />זֵ֣כֶר צַ֭דִּיק לִבְרָכָ֑ה<1space />וְשֵׁ֖ם רְשָׁעִ֣ים יִרְקָֽב׃</verse>
<verse><4space />חֲכַם־לֵ֭ב יִקַּ֣ח מִצְוֺ֑ת<1space />וֶאֱוִ֥יל שְׂ֝פָתַ֗יִם יִלָּבֵֽט׃</verse>
<verse><4space />הוֹלֵ֣ךְ בַּ֭תֹּם יֵ֣לֶךְ בֶּ֑טַח<1space />וּמְעַקֵּ֥שׁ דְּ֝רָכָ֗יו יִוָּדֵֽעַ׃</verse>
<verse><4space />קֹ֣רֵֽץ עַ֭יִן יִתֵּ֣ן עַצָּ֑בֶת<1space />וֶאֱוִ֥יל שְׂ֝פָתַ֗יִם יִלָּבֵֽט׃</verse>
<verse><4space />מְק֣וֹר חַ֭יִּים פִּ֣י צַדִּ֑יק<1space />וּפִ֥י רְ֝שָׁעִ֗ים יְכַסֶּ֥ה חָמָֽס׃</verse>
<verse><4space />שִׂ֭נְאָה תְּעֹרֵ֣ר מְדָנִ֑ים<1space />וְעַ֥ל כׇּל־פְּ֝שָׁעִ֗ים תְּכַסֶּ֥ה אַהֲבָֽה׃</verse>
<verse><4space />בְּשִׂפְתֵ֣י נָ֭בוֹן תִּמָּצֵ֣א חׇכְמָ֑ה<1space />וְ֝שֵׁ֗בֶט לְגֵ֣ו חֲסַר־לֵֽב׃</verse>
<verse><4space />חֲכָמִ֥ים יִצְפְּנוּ־דָ֑עַת<1space />וּפִֽי־אֱ֝וִ֗יל מְחִתָּ֥ה קְרֹבָֽה׃</verse>
<verse><4space />ה֣וֹן עָ֭שִׁיר קִרְיַ֣ת עֻזּ֑וֹ<1space />מְחִתַּ֖ת דַּלִּ֣ים רֵישָֽׁם׃</verse>
<verse><4space />פְּעֻלַּ֣ת צַדִּ֣יק לְחַיִּ֑ים<1space />תְּבוּאַ֖ת רָשָׁ֣ע לְחַטָּֽאת׃</verse>
<verse><4space />אֹ֣רַח לְ֭חַיִּים שׁוֹמֵ֣ר מוּסָ֑ר<1space />וְעֹזֵ֖ב תּוֹכַ֣חַת מַתְעֶֽה׃</verse>
<verse><4space />מְכַסֶּ֣ה שִׂ֭נְאָה שִׂפְתֵי־שָׁ֑קֶר<1space />וּמוֹצִ֥א דִ֝בָּ֗ה ה֣וּא כְסִֽיל׃</verse>
<verse><4space />בְּרֹ֣ב דְּ֭בָרִים לֹ֣א יֶחְדַּל־פָּ֑שַׁע<1space />וְחוֹשֵׂ֖ךְ שְׂפָתָ֣יו מַשְׂכִּֽיל׃</verse>
<verse><4space />כֶּ֣סֶף נִ֭בְחָר לְשׁ֣וֹן צַדִּ֑יק<1space />לֵ֖ב רְשָׁעִ֣ים כִּמְעָֽט׃</verse>
<verse><4space />שִׂפְתֵ֣י צַ֭דִּיק יִרְע֣וּ רַבִּ֑ים<1space />וֶ֝אֱוִילִ֗ים בַּחֲסַר־לֵ֥ב יָמֽוּתוּ׃</verse>
<verse><4space />בִּרְכַּ֣ת יְ֭הֹוָה הִ֣יא תַעֲשִׁ֑יר<1space />וְלֹֽא־יוֹסִ֖ף עֶ֣צֶב עִמָּֽהּ׃</verse>
<verse><4space />כִּשְׂח֣וֹק לִ֭כְסִיל עֲשׂ֣וֹת זִמָּ֑ה<1space />וְ֝חׇכְמָ֗ה לְאִ֣ישׁ תְּבוּנָֽה׃</verse>
<verse><4space />מְגוֹרַ֣ת רָ֭שָׁע הִ֣יא תְבוֹאֶ֑נּוּ<1space />וְתַאֲוַ֖ת צַדִּיקִ֣ים יִתֵּֽן׃</verse>
<verse><4space />כַּעֲב֣וֹר ס֭וּפָה וְאֵ֣ין רָשָׁ֑ע<1space />וְ֝צַדִּ֗יק יְס֣וֹד עוֹלָֽם׃</verse>
<verse><4space />כַּחֹ֤מֶץ<legarmeih />לַשִּׁנַּ֗יִם וְכֶעָשָׁ֥ן לָעֵינָ֑יִם<1space />כֵּ֥ן הֶ֝עָצֵ֗ל לְשֹׁלְחָֽיו׃</verse>
<verse><4space />יִרְאַ֣ת יְ֭הֹוָה תּוֹסִ֣יף יָמִ֑ים<1space />וּשְׁנ֖וֹת רְשָׁעִ֣ים תִּקְצֹֽרְנָה׃</verse>
<verse><4space />תּוֹחֶ֣לֶת צַדִּיקִ֣ים שִׂמְחָ֑ה<1space />וְתִקְוַ֖ת רְשָׁעִ֣ים תֹּאבֵֽד׃</verse>
<verse><4space />מָע֣וֹז לַ֭תֹּם דֶּ֣רֶךְ יְהֹוָ֑ה<1space />וּ֝מְחִתָּ֗ה לְפֹ֣עֲלֵי אָֽוֶן׃</verse>
<verse><4space />צַ֭דִּיק לְעוֹלָ֣ם בַּל־יִמּ֑וֹט<1space />וּ֝רְשָׁעִ֗ים לֹ֣א יִשְׁכְּנוּ־אָֽרֶץ׃</verse>
<verse><4space />פִּֽי־צַ֭דִּיק יָנ֣וּב חׇכְמָ֑ה<1space />וּלְשׁ֥וֹן תַּ֝הְפֻּכ֗וֹת תִּכָּרֵֽת׃</verse>
<verse><4space />שִׂפְתֵ֣י צַ֭דִּיק יֵדְע֣וּן רָצ֑וֹן<1space />וּפִ֥י רְ֝שָׁעִ֗ים תַּהְפֻּכֽוֹת׃</verse>
<verse>מ:אין פרשה בתחילת פרק בספרי אמ"תמֹאזְנֵ֣י מִ֭רְמָה תּוֹעֲבַ֣ת יְהֹוָ֑ה<1space />וְאֶ֖בֶן שְׁלֵמָ֣ה רְצוֹנֽוֹ׃</verse>
<verse><4space />בָּֽא־זָ֭דוֹן וַיָּבֹ֣א קָל֑וֹן<1space />וְֽאֶת־צְנוּעִ֥ים חׇכְמָֽה׃</verse>
<verse><4space />תֻּמַּ֣ת יְשָׁרִ֣ים תַּנְחֵ֑ם<1space />וְסֶ֖לֶף בֹּגְדִ֣ים <qereketiv qere="יְשָׁדֵּֽם" ketiv="ושדם" />׃</verse>
<verse><4space />לֹא־יוֹעִ֣יל ה֭וֹן בְּי֣וֹם עֶבְרָ֑ה<1space />וּ֝צְדָקָ֗ה תַּצִּ֥יל מִמָּֽוֶת׃</verse>
<verse><4space />צִדְקַ֣ת תָּ֭מִים תְּיַשֵּׁ֣ר דַּרְכּ֑וֹ<1space />וּ֝בְרִשְׁעָת֗וֹ יִפֹּ֥ל רָשָֽׁע׃</verse>
<verse><4space />צִדְקַ֣ת יְ֭שָׁרִים תַּצִּילֵ֑ם<1space />וּ֝בְהַוַּ֗ת בֹּגְדִ֥ים יִלָּכֵֽדוּ׃</verse>
<verse><4space />בְּמ֤וֹת אָדָ֣ם רָ֭שָׁע תֹּאבַ֣ד תִּקְוָ֑ה<1space />וְתוֹחֶ֖לֶת אוֹנִ֣ים אָבָֽדָה׃</verse>
<verse><4space />צַ֭דִּיק מִצָּרָ֣ה נֶחֱלָ֑ץ<1space />וַיָּבֹ֖א רָשָׁ֣ע תַּחְתָּֽיו׃</verse>
<verse><4space />בְּפֶ֗ה חָ֭נֵף יַשְׁחִ֣ת רֵעֵ֑הוּ<1space />וּ֝בְדַ֗עַת צַדִּיקִ֥ים יֵחָלֵֽצוּ׃</verse>
<verse><4space />בְּט֣וּב צַ֭דִּיקִים תַּעֲלֹ֣ץ קִרְיָ֑ה<1space />וּבַאֲבֹ֖ד רְשָׁעִ֣ים רִנָּֽה׃</verse>
<verse><4space />בְּבִרְכַּ֣ת יְ֭שָׁרִים תָּר֣וּם קָ֑רֶת<1space />וּבְפִ֥י רְ֝שָׁעִ֗ים תֵּהָרֵֽס׃</verse>
<verse><4space />בׇּז־לְרֵעֵ֥הוּ חֲסַר־לֵ֑ב<1space />וְאִ֖ישׁ תְּבוּנ֣וֹת יַחֲרִֽישׁ׃</verse>
<verse><4space />הוֹלֵ֣ךְ רָ֭כִיל מְגַלֶּה־סּ֑וֹד<1space />וְנֶאֱמַן־ר֗֝וּחַ מְכַסֶּ֥ה דָבָֽר׃</verse>
<verse><4space />בְּאֵ֣ין תַּ֭חְבֻּלוֹת יִפׇּל־עָ֑ם<1space />וּ֝תְשׁוּעָ֗ה בְּרֹ֣ב יוֹעֵֽץ׃</verse>
<verse><4space />רַע־יֵ֭רוֹעַ כִּי־עָ֣רַב זָ֑ר<1space />וְשֹׂנֵ֖א תֹקְעִ֣ים בּוֹטֵֽחַ׃</verse>
<verse><4space />אֵֽשֶׁת־חֵ֭ן תִּתְמֹ֣ךְ כָּב֑וֹד<1space />וְ֝עָרִיצִ֗ים יִתְמְכוּ־עֹֽשֶׁר׃</verse>
<verse><4space />גֹּמֵ֣ל נַ֭פְשׁוֹ אִ֣ישׁ חָ֑סֶד<1space />וְעֹכֵ֥ר שְׁ֝אֵר֗וֹ אַכְזָרִֽי׃</verse>
<verse><4space />רָשָׁ֗ע עֹשֶׂ֥ה פְעֻלַּת־שָׁ֑קֶר<1space />וְזֹרֵ֥עַ צְ֝דָקָ֗ה שֶׂ֣כֶר אֱמֶֽת׃</verse>
<verse><4space />כֵּן־צְדָקָ֥ה לְחַיִּ֑ים<1space />וּמְרַדֵּ֖ף רָעָ֣ה לְמוֹתֽוֹ׃</verse>
<verse><4space />תּוֹעֲבַ֣ת יְ֭הֹוָה עִקְּשֵׁי־לֵ֑ב<1space />וּ֝רְצוֹנ֗וֹ תְּמִ֣ימֵי דָֽרֶךְ׃</verse>
<verse><4space />יָ֣ד לְ֭יָד לֹא־יִנָּ֣קֶה רָּ֑ע<1space />וְזֶ֖רַע צַדִּיקִ֣ים נִמְלָֽט׃</verse>
<verse><4space />נֶ֣זֶם זָ֭הָב בְּאַ֣ף חֲזִ֑יר<1space />אִשָּׁ֥ה יָ֝פָ֗ה וְסָ֣רַת טָֽעַם׃</verse>
<verse><4space />תַּאֲוַ֣ת צַדִּיקִ֣ים אַךְ־ט֑וֹב<1space />תִּקְוַ֖ת רְשָׁעִ֣ים עֶבְרָֽה׃</verse>
<verse><4space />יֵ֣שׁ מְ֭פַזֵּר וְנוֹסָ֥ף ע֑וֹד<1space />וְחֹשֵׂ֥ךְ מִ֝יֹּ֗שֶׁר אַךְ־לְמַחְסֽוֹר׃</verse>
<verse><4space />נֶֽפֶשׁ־בְּרָכָ֥ה תְדֻשָּׁ֑ן<1space />וּ֝מַרְוֶ֗ה גַּם־ה֥וּא יוֹרֶֽא׃</verse>
<verse><4space />מֹ֣נֵֽעַ בָּ֭ר יִקְּבֻ֣הוּ לְא֑וֹם<1space />וּ֝בְרָכָ֗ה לְרֹ֣אשׁ מַשְׁבִּֽיר׃</verse>
<verse><4space />שֹׁ֣חֵֽר ט֭וֹב יְבַקֵּ֣שׁ רָצ֑וֹן<1space />וְדֹרֵ֖שׁ רָעָ֣ה תְבוֹאֶֽנּוּ׃</verse>
<verse><4space />בּוֹטֵ֣חַ בְּ֭עׇשְׁרוֹ ה֣וּא יִפּ֑וֹל<1space />וְ֝כֶעָלֶ֗ה צַדִּיקִ֥ים יִפְרָֽחוּ׃</verse>
<verse><4space />עֹכֵ֣ר בֵּ֭יתוֹ יִנְחַל־ר֑וּחַ<1space />וְעֶ֥בֶד אֱ֝וִ֗יל לַֽחֲכַם־לֵֽב׃</verse>
<verse><4space />פְּֽרִי־צַ֭דִּיק עֵ֣ץ חַיִּ֑ים<1space />וְלֹקֵ֖חַ נְפָשׁ֣וֹת חָכָֽם׃</verse>
<verse><4space />הֵ֣ן צַ֭דִּיק בָּאָ֣רֶץ יְשֻׁלָּ֑ם<1space />אַ֗֝ף כִּֽי־רָשָׁ֥ע וְחוֹטֵֽא׃</verse>
<verse>מ:אין פרשה בתחילת פרק בספרי אמ"תאֹהֵ֣ב מ֭וּסָר אֹ֣הֵֽב דָּ֑עַת<1space />וְשׂוֹנֵ֖א תוֹכַ֣חַת בָּֽעַר׃</verse>
<verse><4space />ט֗וֹב יָפִ֣יק רָ֭צוֹן מֵיְהֹוָ֑ה<1space />וְאִ֖ישׁ מְזִמּ֣וֹת יַרְשִֽׁיעַ׃</verse>
<verse><4space />לֹא־יִכּ֣וֹן אָדָ֣ם בְּרֶ֑שַׁע<1space />וְשֹׁ֥רֶשׁ צַ֝דִּיקִ֗ים בַּל־יִמּֽוֹט׃</verse>
<verse><4space />אֵֽשֶׁת־חַ֭יִל עֲטֶ֣רֶת בַּעְלָ֑הּ<1space />וּכְרָקָ֖ב בְּעַצְמוֹתָ֣יו מְבִישָֽׁה׃</verse>
<verse><4space />מַחְשְׁב֣וֹת צַדִּיקִ֣ים מִשְׁפָּ֑ט<1space />תַּחְבֻּל֖וֹת רְשָׁעִ֣ים מִרְמָֽה׃</verse>
<verse><4space />דִּבְרֵ֣י רְשָׁעִ֣ים אֱרׇב־דָּ֑ם<1space />וּפִ֥י יְ֝שָׁרִ֗ים יַצִּילֵֽם׃</verse>
<verse><4space />הָפ֣וֹךְ רְשָׁעִ֣ים וְאֵינָ֑ם<1space />וּבֵ֖ית צַדִּיקִ֣ים יַעֲמֹֽד׃</verse>
<verse><4space />לְֽפִי־שִׂ֭כְלוֹ יְהֻלַּל־אִ֑ישׁ<1space />וְנַעֲוֵה־לֵ֗֝ב יִהְיֶ֥ה לָבֽוּז׃</verse>
<verse><4space />ט֣וֹב נִ֭קְלֶה וְעֶ֣בֶד ל֑וֹ<1space />מִ֝מִּתְכַּבֵּ֗ד וַחֲסַר־לָֽחֶם׃</verse>
<verse><4space />יוֹדֵ֣עַ צַ֭דִּיק נֶ֣פֶשׁ בְּהֶמְתּ֑וֹ<1space />וְֽרַחֲמֵ֥י רְ֝שָׁעִ֗ים אַכְזָרִֽי׃</verse>
<verse><4space />עֹבֵ֣ד אַ֭דְמָתוֹ יִֽשְׂבַּֽע־לָ֑חֶם<1space />וּמְרַדֵּ֖ף רֵיקִ֣ים חֲסַר־לֵֽב׃</verse>
<verse><4space />חָמַ֣ד רָ֭שָׁע מְצ֣וֹד רָעִ֑ים<1space />וְשֹׁ֖רֶשׁ צַדִּיקִ֣ים יִתֵּֽן׃</verse>
<verse><4space />בְּפֶ֣שַׁע שְׂ֭פָתַיִם מוֹקֵ֣שׁ רָ֑ע<1space />וַיֵּצֵ֖א מִצָּרָ֣ה צַדִּֽיק׃</verse>
<verse><4space />מִפְּרִ֣י פִי־אִ֭ישׁ יִשְׂבַּע־ט֑וֹב<1space />וּגְמ֥וּל יְדֵי־אָ֝דָ֗ם <qereketiv qere="יָשִׁ֥יב" ketiv="ישוב" /> לֽוֹ׃</verse>
<verse><4space />דֶּ֣רֶךְ אֱ֭וִיל יָשָׁ֣ר בְּעֵינָ֑יו<1space />וְשֹׁמֵ֖עַ לְעֵצָ֣ה חָכָֽם׃</verse>
<verse><4space />אֱוִ֗יל בַּ֭יּוֹם יִוָּדַ֣ע כַּעְס֑וֹ<1space />וְכֹסֶ֖ה קָל֣וֹן עָרֽוּם׃</verse>
<verse><4space />יָפִ֣יחַ אֱ֭מוּנָה יַגִּ֣יד צֶ֑דֶק<1space />וְעֵ֖ד שְׁקָרִ֣ים מִרְמָֽה׃</verse>
<verse><4space />יֵ֣שׁ בּ֭וֹטֶה כְּמַדְקְר֣וֹת חָ֑רֶב<1space />וּלְשׁ֖וֹן חֲכָמִ֣ים מַרְפֵּֽא׃</verse>
<verse><4space />שְֽׂפַת־אֱ֭מֶת תִּכּ֣וֹן לָעַ֑ד<1space />וְעַד־אַ֝רְגִּ֗יעָה לְשׁ֣וֹן שָֽׁקֶר׃</verse>
<verse><4space />מִ֭רְמָה בְּלֶב־חֹ֣רְשֵׁי רָ֑ע<1space />וּֽלְיֹעֲצֵ֖י שָׁל֣וֹם שִׂמְחָֽה׃</verse>
<verse><4space />לֹא־יְאֻנֶּ֣ה לַצַּדִּ֣יק כׇּל־אָ֑וֶן<1space />וּ֝רְשָׁעִ֗ים מָ֣לְאוּ רָֽע׃</verse>
<verse><4space />תּוֹעֲבַ֣ת יְ֭הֹוָה שִׂפְתֵי־שָׁ֑קֶר<1space />וְעֹשֵׂ֖י אֱמוּנָ֣ה רְצוֹנֽוֹ׃</verse>
<verse><4space />אָדָ֣ם עָ֭רוּם כֹּ֣סֶה דָּ֑עַת<1space />וְלֵ֥ב כְּ֝סִילִ֗ים יִקְרָ֥א אִוֶּֽלֶת׃</verse>
<verse><4space />יַד־חָרוּצִ֥ים תִּמְשׁ֑וֹל<1space />וּ֝רְמִיָּ֗ה תִּהְיֶ֥ה לָמַֽס׃</verse>
<verse><4space />דְּאָגָ֣ה בְלֶב־אִ֣ישׁ יַשְׁחֶ֑נָּה<1space />וְדָבָ֖ר ט֣וֹב יְשַׂמְּחֶֽנָּה׃</verse>
<verse><4space />יָתֵ֣ר מֵרֵעֵ֣הוּ צַדִּ֑יק<1space />וְדֶ֖רֶךְ רְשָׁעִ֣ים תַּתְעֵֽם׃</verse>
<verse><4space />לֹא־יַחֲרֹ֣ךְ רְמִיָּ֣ה צֵיד֑וֹ<1space />וְהוֹן־אָדָ֖ם יָקָ֣ר חָרֽוּץ׃</verse>
<verse><4space />בְּאֹֽרַח־צְדָקָ֥ה חַיִּ֑ים<1space />וְדֶ֖רֶךְ נְתִיבָ֣ה אַל־מָֽוֶת׃</verse>
<verse>מ:אין פרשה בתחילת פרק בספרי אמ"תבֵּ֣ן חָ֭כָם מ֣וּסַר אָ֑ב<1space />וְ֝לֵ֗ץ לֹא־שָׁמַ֥ע גְּעָרָֽה׃</verse>
<verse><4space />מִפְּרִ֣י פִי־אִ֭ישׁ יֹ֣אכַל ט֑וֹב<1space />וְנֶ֖פֶשׁ בֹּגְדִ֣ים חָמָֽס׃</verse>
<verse><4space />נֹצֵ֣ר פִּ֭יו שֹׁמֵ֣ר נַפְשׁ֑וֹ<1space />פֹּשֵׂ֥ק שְׂ֝פָתָ֗יו מְחִתָּה־לֽוֹ׃</verse>
<verse><4space />מִתְאַוָּ֣ה וָ֭אַיִן נַפְשׁ֣וֹ עָצֵ֑ל<1space />וְנֶ֖פֶשׁ חָרֻצִ֣ים תְּדֻשָּֽׁן׃</verse>
<verse><4space />דְּבַר־שֶׁ֭קֶר יִשְׂנָ֣א צַדִּ֑יק<1space />וְ֝רָשָׁ֗ע יַבְאִ֥ישׁ וְיַחְפִּֽיר׃</verse>
<verse><4space />צְ֭דָקָה תִּצֹּ֣ר תׇּם־דָּ֑רֶךְ<1space />וְ֝רִשְׁעָ֗ה תְּסַלֵּ֥ף חַטָּֽאת׃</verse>
<verse><4space />יֵ֣שׁ מִ֭תְעַשֵּׁר וְאֵ֣ין כֹּ֑ל<1space />מִ֝תְרוֹשֵׁ֗שׁ וְה֣וֹן רָֽב׃</verse>
<verse><4space />כֹּ֣פֶר נֶֽפֶשׁ־אִ֣ישׁ עׇשְׁר֑וֹ<1space />וְ֝רָ֗שׁ לֹֽא־שָׁמַ֥ע גְּעָרָֽה׃</verse>
<verse><4space />אוֹר־צַדִּיקִ֥ים יִשְׂמָ֑ח<1space />וְנֵ֖ר רְשָׁעִ֣ים יִדְעָֽךְ׃</verse>
<verse><4space />רַק־בְּ֭זָדוֹן יִתֵּ֣ן מַצָּ֑ה<1space />וְאֶת־נ֖וֹעָצִ֣ים חׇכְמָֽה׃</verse>
<verse><4space />ה֭וֹן מֵהֶ֣בֶל יִמְעָ֑ט<1space />וְקֹבֵ֖ץ עַל־יָ֣ד יַרְבֶּֽה׃</verse>
<verse><4space />תּוֹחֶ֣לֶת מְ֭מֻשָּׁכָה מַחֲלָה־לֵ֑ב<1space />וְעֵ֥ץ חַ֝יִּ֗ים תַּאֲוָ֥ה בָאָֽה׃</verse>
<verse><4space />בָּ֣ז לְ֭דָבָר יֵחָ֣בֶל ל֑וֹ<1space />וִירֵ֥א מִ֝צְוָ֗ה ה֣וּא יְשֻׁלָּֽם׃</verse>
<verse><4space />תּוֹרַ֣ת חָ֭כָם מְק֣וֹר חַיִּ֑ים<1space />לָ֝ס֗וּר מִמֹּ֥קְשֵׁי מָֽוֶת׃</verse>
<verse><4space />שֵֽׂכֶל־ט֭וֹב יִתֶּן־חֵ֑ן<1space />וְדֶ֖רֶךְ בֹּגְדִ֣ים אֵיתָֽן׃</verse>
<verse><4space />כׇּל־עָ֭רוּם יַעֲשֶׂ֣ה בְדָ֑עַת<1space />וּ֝כְסִ֗יל יִפְרֹ֥שׂ אִוֶּֽלֶת׃</verse>
<verse><4space />מַלְאָ֣ךְ רָ֭שָׁע יִפֹּ֣ל בְּרָ֑ע<1space />וְצִ֖יר אֱמוּנִ֣ים מַרְפֵּֽא׃</verse>
<verse><4space />רֵ֣ישׁ וְ֭קָלוֹן פּוֹרֵ֣עַ מוּסָ֑ר<1space />וְשֹׁמֵ֖ר תּוֹכַ֣חַת יְכֻבָּֽד׃</verse>
<verse><4space />תַּאֲוָ֣ה נִ֭הְיָה תֶּעֱרַ֣ב לְנָ֑פֶשׁ<1space />וְתוֹעֲבַ֥ת כְּ֝סִילִ֗ים ס֣וּר מֵרָֽע׃</verse>
<verse><4space /><qereketiv qere="הוֹלֵ֣ךְ" ketiv="הלוך" /> אֶת־חֲכָמִ֣ים <qereketiv qere="יֶחְכָּ֑ם" ketiv="וחכם" /><1space />וְרֹעֶ֖ה כְסִילִ֣ים יֵרֽוֹעַ׃</verse>
<verse><4space />חַ֭טָּאִים תְּרַדֵּ֣ף רָעָ֑ה<1space />וְאֶת־צַ֝דִּיקִ֗ים יְשַׁלֶּם־טֽוֹב׃</verse>
<verse><4space />ט֗וֹב יַנְחִ֥יל בְּנֵֽי־בָנִ֑ים<1space />וְצָפ֥וּן לַ֝צַּדִּ֗יק חֵ֣יל חוֹטֵֽא׃</verse>
<verse><4space />רׇב־אֹ֭כֶל נִ֣יר רָאשִׁ֑ים<1space />וְיֵ֥שׁ נִ֝סְפֶּ֗ה בְּלֹ֣א מִשְׁפָּֽט׃</verse>
<verse><4space />חוֹשֵׂ֣ךְ שִׁ֭בְטוֹ שׂוֹנֵ֣א בְנ֑וֹ<1space />וְ֝אֹהֲב֗וֹ שִׁחֲר֥וֹ מוּסָֽר׃</verse>
<verse><4space />צַדִּ֗יק אֹ֭כֵֽל לְשֹׂ֣בַע נַפְשׁ֑וֹ<1space />וּבֶ֖טֶן רְשָׁעִ֣ים תֶּחְסָֽר׃</verse>
<verse>מ:אין פרשה בתחילת פרק בספרי אמ"תחַכְמ֣וֹת נָ֭שִׁים בָּנְתָ֣ה בֵיתָ֑הּ<1space />וְ֝אִוֶּ֗לֶת בְּיָדֶ֥יהָ תֶהֶרְסֶֽנּוּ׃</verse>
<verse><4space />הוֹלֵ֣ךְ בְּ֭יׇשְׁרוֹ יְרֵ֣א יְהֹוָ֑ה<1space />וּנְל֖וֹז דְּרָכָ֣יו בּוֹזֵֽהוּ׃</verse>
<verse><4space />בְּֽפִי־אֱ֭וִיל חֹ֣טֶר גַּאֲוָ֑ה<1space />וְשִׂפְתֵ֥י חֲ֝כָמִ֗ים תִּשְׁמוּרֵֽם׃</verse>
<verse><4space />בְּאֵ֣ין אֲ֭לָפִים אֵב֣וּס בָּ֑ר<1space />וְרׇב־תְּ֝בוּא֗וֹת בְּכֹ֣חַ שֽׁוֹר׃</verse>
<verse><4space />עֵ֣ד אֱ֭מוּנִים לֹ֣א יְכַזֵּ֑ב<1space />וְיָפִ֥יחַ כְּ֝זָבִ֗ים עֵ֣ד שָֽׁקֶר׃</verse>
<verse><4space />בִּקֶּשׁ־לֵ֣ץ חׇכְמָ֣ה וָאָ֑יִן<1space />וְדַ֖עַת לְנָב֣וֹן נָקָֽל׃</verse>
<verse><4space />לֵ֣ךְ מִ֭נֶּגֶד לְאִ֣ישׁ כְּסִ֑יל<1space />וּבַל־יָ֝דַ֗עְתָּ שִׂפְתֵי־דָֽעַת׃</verse>
<verse><4space />חָכְמַ֣ת עָ֭רוּם הָבִ֣ין דַּרְכּ֑וֹ<1space />וְאִוֶּ֖לֶת כְּסִילִ֣ים מִרְמָֽה׃</verse>
<verse><4space />אֱ֭וִלִים יָלִ֣יץ אָשָׁ֑ם<1space />וּבֵ֖ין יְשָׁרִ֣ים רָצֽוֹן׃</verse>
<verse><4space />לֵ֗ב י֭וֹדֵעַ מָרַּ֣ת נַפְשׁ֑וֹ<1space />וּ֝בְשִׂמְחָת֗וֹ לֹא־יִתְעָ֥רַב זָֽר׃</verse>
<verse><4space />בֵּ֣ית רְ֭שָׁעִים יִשָּׁמֵ֑ד<1space />וְאֹ֖הֶל יְשָׁרִ֣ים יַפְרִֽיחַ׃</verse>
<verse><4space />יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ<1space />וְ֝אַחֲרִיתָ֗הּ דַּרְכֵי־מָֽוֶת׃</verse>
<verse><4space />גַּם־בִּשְׂחֹ֥ק יִכְאַב־לֵ֑ב<1space />וְאַחֲרִיתָ֖הּ שִׂמְחָ֣ה תוּגָֽה׃</verse>
<verse><4space />מִדְּרָכָ֣יו יִ֭שְׂבַּע ס֣וּג לֵ֑ב<1space />וּ֝מֵעָלָ֗יו אִ֣ישׁ טֽוֹב׃</verse>
<verse><4space />פֶּ֭תִי יַאֲמִ֣ין לְכׇל־דָּבָ֑ר<1space />וְ֝עָר֗וּם יָבִ֥ין לַאֲשֻׁרֽוֹ׃</verse>
<verse><4space />חָכָ֣ם יָ֭רֵא וְסָ֣ר מֵרָ֑ע<1space />וּ֝כְסִ֗יל מִתְעַבֵּ֥ר וּבוֹטֵֽחַ׃</verse>
<verse><4space />קְֽצַר־אַ֭פַּיִם יַעֲשֶׂ֣ה אִוֶּ֑לֶת<1space />וְאִ֥ישׁ מְ֝זִמּ֗וֹת יִשָּׂנֵֽא׃</verse>
<verse><4space />נָחֲל֣וּ פְתָאיִ֣ם אִוֶּ֑לֶת<1space />וַ֝עֲרוּמִ֗ים יַכְתִּ֥רוּ דָֽעַת׃</verse>
<verse><4space />שַׁח֣וּ רָ֭עִים לִפְנֵ֣י טוֹבִ֑ים<1space />וּ֝רְשָׁעִ֗ים עַֽל־שַׁעֲרֵ֥י צַדִּֽיק׃</verse>
<verse><4space />גַּם־לְ֭רֵעֵהוּ יִשָּׂ֣נֵא רָ֑שׁ<1space />וְאֹהֲבֵ֖י עָשִׁ֣יר רַבִּֽים׃</verse>
<verse><4space />בׇּז־לְרֵעֵ֥הוּ חוֹטֵ֑א<1space />וּמְחוֹנֵ֖ן <qereketiv qere="עֲנָוִ֣ים" ketiv="עניים" /> אַשְׁרָֽיו׃</verse>
<verse><4space />הֲֽלוֹא־יִ֭תְעוּ חֹ֣רְשֵׁי רָ֑ע<1space />וְחֶ֥סֶד וֶ֝אֱמֶ֗ת חֹ֣רְשֵׁי טֽוֹב׃</verse>
<verse><4space />בְּכׇל־עֶ֭צֶב יִהְיֶ֣ה מוֹתָ֑ר<1space />וּדְבַר־שְׂ֝פָתַ֗יִם אַךְ־לְמַחְסֽוֹר׃</verse>
<verse><4space />עֲטֶ֣רֶת חֲכָמִ֣ים עׇשְׁרָ֑ם<1space />אִוֶּ֖לֶת כְּסִילִ֣ים אִוֶּֽלֶת׃</verse>
<verse><4space />מַצִּ֣יל נְ֭פָשׁוֹת עֵ֣ד אֱמֶ֑ת<1space />וְיָפִ֖חַ כְּזָבִ֣ים מִרְמָֽה׃</verse>
<verse><4space />בְּיִרְאַ֣ת יְ֭הֹוָה מִבְטַח־עֹ֑ז<1space />וּ֝לְבָנָ֗יו יִהְיֶ֥ה מַחְסֶֽה׃</verse>
<verse><4space />יִרְאַ֣ת יְ֭הֹוָה מְק֣וֹר חַיִּ֑ים<1space />לָ֝ס֗וּר מִמֹּ֥קְשֵׁי מָֽוֶת׃</verse>
<verse><4space />בְּרׇב־עָ֥ם הַדְרַת־מֶ֑לֶךְ<1space />וּבְאֶ֥פֶס לְ֝אֹ֗ם מְחִתַּ֥ת רָזֽוֹן׃</verse>
<verse><4space />אֶ֣רֶךְ אַ֭פַּיִם רַב־תְּבוּנָ֑ה<1space />וּקְצַר־ר֗֝וּחַ מֵרִ֥ים אִוֶּֽלֶת׃</verse>
<verse><4space />חַיֵּ֣י בְ֭שָׂרִים לֵ֣ב מַרְפֵּ֑א<1space />וּרְקַ֖ב עֲצָמ֣וֹת קִנְאָֽה׃</verse>
<verse><4space />עֹ֣שֵֽׁק דָּ֭ל חֵרֵ֣ף עֹשֵׂ֑הוּ<1space />וּ֝מְכַבְּד֗וֹ חֹנֵ֥ן אֶבְיֽוֹן׃</verse>
<verse><4space />בְּֽ֭רָעָתוֹ יִדָּחֶ֣ה רָשָׁ֑ע<1space />וְחֹסֶ֖ה בְמוֹת֣וֹ צַדִּֽיק׃</verse>
<verse><4space />בְּלֵ֣ב נָ֭בוֹן תָּנ֣וּחַ חׇכְמָ֑ה<1space />וּבְקֶ֥רֶב כְּ֝סִילִ֗ים תִּוָּדֵֽעַ׃</verse>
<verse><4space />צְדָקָ֥ה תְרוֹמֵֽם־גּ֑וֹי<1space />וְחֶ֖סֶד לְאֻמִּ֣ים חַטָּֽאת׃</verse>
<verse><4space />רְֽצוֹן־מֶ֭לֶךְ לְעֶ֣בֶד מַשְׂכִּ֑יל<1space />וְ֝עֶבְרָת֗וֹ תִּהְיֶ֥ה מֵבִֽישׁ׃</verse>
<verse>מ:אין פרשה בתחילת פרק בספרי אמ"תמַֽעֲנֶה־רַּ֭ךְ יָשִׁ֣יב חֵמָ֑ה<1space />וּדְבַר־עֶ֗֝צֶב יַעֲלֶה־אָֽף׃</verse>
<verse><4space />לְשׁ֣וֹן חֲ֭כָמִים תֵּיטִ֣יב דָּ֑עַת<1space />וּפִ֥י כְ֝סִילִ֗ים יַבִּ֥יעַ אִוֶּֽלֶת׃</verse>
<verse><4space />בְּֽכׇל־מָ֭קוֹם עֵינֵ֣י יְהֹוָ֑ה<1space />צֹ֝פ֗וֹת רָעִ֥ים וְטוֹבִֽים׃</verse>
<verse><4space />מַרְפֵּ֣א לָ֭שׁוֹן עֵ֣ץ חַיִּ֑ים<1space />וְסֶ֥לֶף בָּ֗֝הּ שֶׁ֣בֶר בְּרֽוּחַ׃</verse>
<verse><4space />אֱוִ֗יל יִ֭נְאַץ מוּסַ֣ר אָבִ֑יו<1space />וְשֹׁמֵ֖ר תּוֹכַ֣חַת יַעְרִֽים׃</verse>
<verse><4space />בֵּ֣ית צַ֭דִּיק חֹ֣סֶן רָ֑ב<1space />וּבִתְבוּאַ֖ת רָשָׁ֣ע נֶעְכָּֽרֶת׃</verse>
<verse><4space />שִׂפְתֵ֣י חֲ֭כָמִים יְזָ֣רוּ דָ֑עַת<1space />וְלֵ֖ב כְּסִילִ֣ים לֹא־כֵֽן׃</verse>
<verse><4space />זֶ֣בַח רְ֭שָׁעִים תּוֹעֲבַ֣ת יְהֹוָ֑ה<1space />וּתְפִלַּ֖ת יְשָׁרִ֣ים רְצוֹנֽוֹ׃</verse>
<verse><4space />תּוֹעֲבַ֣ת יְ֭הֹוָה דֶּ֣רֶךְ רָשָׁ֑ע<1space />וּמְרַדֵּ֖ף צְדָקָ֣ה יֶאֱהָֽב׃</verse>
<verse><4space />מוּסָ֣ר רָ֭ע לְעֹזֵ֣ב אֹ֑רַח<1space />שׂוֹנֵ֖א תוֹכַ֣חַת יָמֽוּת׃</verse>
<verse><4space />שְׁא֣וֹל וַ֭אֲבַדּוֹן נֶ֣גֶד יְהֹוָ֑ה<1space />אַ֗֝ף כִּֽי־לִבּ֥וֹת בְּֽנֵי־אָדָֽם׃</verse>
<verse><4space />לֹ֣א יֶאֱהַב־לֵ֭ץ הוֹכֵ֣חַֽ ל֑וֹ<1space />אֶל־חֲ֝כָמִ֗ים לֹ֣א יֵלֵֽךְ׃</verse>
<verse><4space />לֵ֣ב שָׂ֭מֵחַ יֵיטִ֣ב פָּנִ֑ים<1space />וּבְעַצְּבַת־לֵ֗֝ב ר֣וּחַ נְכֵאָֽה׃</verse>
<verse><4space />לֵ֣ב נָ֭בוֹן יְבַקֶּשׁ־דָּ֑עַת<1space /><qereketiv qere="וּפִ֥י" ketiv="ופני" /> כְ֝סִילִ֗ים יִרְעֶ֥ה אִוֶּֽלֶת׃</verse>
<verse><4space />כׇּל־יְמֵ֣י עָנִ֣י רָעִ֑ים<1space />וְטֽוֹב־לֵ֗֝ב מִשְׁתֶּ֥ה תָמִֽיד׃</verse>
<verse><4space />טוֹב־מְ֭עַט בְּיִרְאַ֣ת יְהֹוָ֑ה<1space />מֵאוֹצָ֥ר רָ֗֝ב וּמְה֥וּמָה בֽוֹ׃</verse>
<verse><4space />ט֤וֹב אֲרֻחַ֣ת יָ֭רָק וְאַהֲבָה־שָׁ֑ם<1space />מִשּׁ֥וֹר אָ֝ב֗וּס וְשִׂנְאָה־בֽוֹ׃</verse>
<verse><4space />אִ֣ישׁ חֵ֭מָה יְגָרֶ֣ה מָד֑וֹן<1space />וְאֶ֥רֶךְ אַ֝פַּ֗יִם יַשְׁקִ֥יט רִֽיב׃</verse>
<verse><4space />דֶּ֣רֶךְ עָ֭צֵל כִּמְשֻׂ֣כַת חָ֑דֶק<1space />וְאֹ֖רַח יְשָׁרִ֣ים סְלֻלָֽה׃</verse>
<verse><4space />בֵּ֣ן חָ֭כָם יְשַׂמַּח־אָ֑ב<1space />וּכְסִ֥יל אָ֝דָ֗ם בּוֹזֶ֥ה אִמּֽוֹ׃</verse>
<verse><4space />אִ֭וֶּלֶת שִׂמְחָ֣ה לַחֲסַר־לֵ֑ב<1space />וְאִ֥ישׁ תְּ֝בוּנָ֗ה יְיַשֶּׁר־לָֽכֶת׃</verse>
<verse><4space />הָפֵ֣ר מַ֭חֲשָׁבוֹת בְּאֵ֣ין ס֑וֹד<1space />וּבְרֹ֖ב יוֹעֲצִ֣ים תָּקֽוּם׃</verse>
<verse><4space />שִׂמְחָ֣ה לָ֭אִישׁ בְּמַעֲנֵה־פִ֑יו<1space />וְדָבָ֖ר בְּעִתּ֣וֹ מַה־טּֽוֹב׃</verse>
<verse><4space />אֹ֣רַח חַ֭יִּים לְמַ֣עְלָה לְמַשְׂכִּ֑יל<1space />לְמַ֥עַן ס֗֝וּר מִשְּׁא֥וֹל מָֽטָּה׃</verse>
<verse><4space />בֵּ֣ית גֵּ֭אִים יִסַּ֥ח<pasek />יְהֹוָ֑ה<1space />וְ֝יַצֵּ֗ב גְּב֣וּל אַלְמָנָֽה׃</verse>
<verse><4space />תּוֹעֲבַ֣ת יְ֭הֹוָה מַחְשְׁב֣וֹת רָ֑ע<1space />וּ֝טְהֹרִ֗ים אִמְרֵי־נֹֽעַם׃</verse>
<verse><4space />עֹכֵ֣ר בֵּ֭יתוֹ בּוֹצֵ֣עַ בָּ֑צַע<1space />וְשׂוֹנֵ֖א מַתָּנֹ֣ת יִחְיֶֽה׃</verse>
<verse><4space />לֵ֣ב צַ֭דִּיק יֶהְגֶּ֣ה לַעֲנ֑וֹת<1space />וּפִ֥י רְ֝שָׁעִ֗ים יַבִּ֥יעַ רָעֽוֹת׃</verse>
<verse><4space />רָח֣וֹק יְ֭הֹוָה מֵרְשָׁעִ֑ים<1space />וּתְפִלַּ֖ת צַדִּיקִ֣ים יִשְׁמָֽע׃</verse>
<verse><4space />מְֽאוֹר־עֵ֭ינַיִם יְשַׂמַּֽח־לֵ֑ב<1space />שְׁמוּעָ֥ה ט֝וֹבָ֗ה תְּדַשֶּׁן־עָֽצֶם׃</verse>
<verse><4space />אֹ֗זֶן שֹׁ֭מַעַת תּוֹכַ֣חַת חַיִּ֑ים<1space />בְּקֶ֖רֶב חֲכָמִ֣ים תָּלִֽין׃</verse>
<verse><4space />פּוֹרֵ֣עַ מ֭וּסָר מוֹאֵ֣ס נַפְשׁ֑וֹ<1space />וְשׁוֹמֵ֥עַ תּ֝וֹכַ֗חַת ק֣וֹנֶה לֵּֽב׃</verse>
<verse><4space />יִרְאַ֣ת יְ֭הֹוָה מוּסַ֣ר חׇכְמָ֑ה<1space />וְלִפְנֵ֖י כָב֣וֹד עֲנָוָֽה׃</verse>
<verse>מ:אין פרשה בתחילת פרק בספרי אמ"תלְאָדָ֥ם מַעַרְכֵי־לֵ֑ב<1space />וּ֝מֵיְהֹוָ֗ה מַעֲנֵ֥ה לָשֽׁוֹן׃</verse>
<verse><4space />כׇּֽל־דַּרְכֵי־אִ֭ישׁ זַ֣ךְ בְּעֵינָ֑יו<1space />וְתֹכֵ֖ן רוּח֣וֹת יְהֹוָֽה׃</verse>
<verse><4space />גֹּ֣ל אֶל־יְהֹוָ֣ה מַעֲשֶׂ֑יךָ<1space />וְ֝יִכֹּ֗נוּ מַחְשְׁבֹתֶֽיךָ׃</verse>
<verse><4space />כֹּ֤ל פָּעַ֣ל יְ֭הֹוָה לַֽמַּעֲנֵ֑הוּ<1space />וְגַם־רָ֝שָׁ֗ע לְי֣וֹם רָעָֽה׃</verse>
<verse><4space />תּוֹעֲבַ֣ת יְ֭הֹוָה כׇּל־גְּבַהּ־לֵ֑ב<1space />יָ֥ד לְ֝יָ֗ד לֹ֣א יִנָּקֶֽה׃</verse>
<verse><4space />בְּחֶ֣סֶד וֶ֭אֱמֶת יְכֻפַּ֣ר עָוֺ֑ן<1space />וּבְיִרְאַ֥ת יְ֝הֹוָ֗ה ס֣וּר מֵרָֽע׃</verse>
<verse><4space />בִּרְצ֣וֹת יְ֭הֹוָה דַּרְכֵי־אִ֑ישׁ<1space />גַּם־א֝וֹיְבָ֗יו יַשְׁלִ֥ם אִתּֽוֹ׃</verse>
<verse><4space />טוֹב־מְ֭עַט בִּצְדָקָ֑ה<1space />מֵרֹ֥ב תְּ֝בוּא֗וֹת בְּלֹ֣א מִשְׁפָּֽט׃</verse>
<verse><4space />לֵ֣ב אָ֭דָם יְחַשֵּׁ֣ב דַּרְכּ֑וֹ<1space />וַ֝יהֹוָ֗ה יָכִ֥ין צַעֲדֽוֹ׃</verse>
<verse><4space />קֶ֤סֶם<legarmeih />עַֽל־שִׂפְתֵי־מֶ֑לֶךְ<1space />בְּ֝מִשְׁפָּ֗ט לֹ֣א יִמְעַל־פִּֽיו׃</verse>
<verse><4space />פֶּ֤לֶס<legarmeih />וּמֹאזְנֵ֣י מִ֭שְׁפָּט לַיהֹוָ֑ה<1space />מַ֝עֲשֵׂ֗הוּ כׇּל־אַבְנֵי־כִֽיס׃</verse>
<verse><4space />תּוֹעֲבַ֣ת מְ֭לָכִים עֲשׂ֣וֹת רֶ֑שַׁע<1space />כִּ֥י בִ֝צְדָקָ֗ה יִכּ֥וֹן כִּסֵּֽא׃</verse>
<verse><4space />רְצ֣וֹן מְ֭לָכִים שִׂפְתֵי־צֶ֑דֶק<1space />וְדֹבֵ֖ר יְשָׁרִ֣ים יֶאֱהָֽב׃</verse>
<verse><4space />חֲמַת־מֶ֥לֶךְ מַלְאֲכֵי־מָ֑וֶת<1space />וְאִ֖ישׁ חָכָ֣ם יְכַפְּרֶֽנָּה׃</verse>
<verse><4space />בְּאוֹר־פְּנֵי־מֶ֥לֶךְ חַיִּ֑ים<1space />וּ֝רְצוֹנ֗וֹ כְּעָ֣ב מַלְקֽוֹשׁ׃</verse>
<verse><4space />קְֽנֹה־חׇכְמָ֗ה מַה־טּ֥וֹב מֵחָר֑וּץ<1space />וּקְנ֥וֹת בִּ֝ינָ֗ה נִבְחָ֥ר מִכָּֽסֶף׃</verse>
<verse><4space />מְסִלַּ֣ת יְ֭שָׁרִים ס֣וּר מֵרָ֑ע<1space />שֹׁמֵ֥ר נַ֝פְשׁ֗וֹ נֹצֵ֥ר דַּרְכּֽוֹ׃</verse>
<verse><4space />לִפְנֵי־שֶׁ֥בֶר גָּא֑וֹן<1space />וְלִפְנֵ֥י כִ֝שָּׁל֗וֹן גֹּ֣בַהּ רֽוּחַ׃</verse>
<verse><4space />ט֣וֹב שְׁפַל־ר֭וּחַ אֶת־<qereketiv qere="עֲנָוִ֑ים" ketiv="עניים" /><1space />מֵחַלֵּ֥ק שָׁ֝לָ֗ל אֶת־גֵּאִֽים׃</verse>
<verse><4space />מַשְׂכִּ֣יל עַל־דָּ֭בָר יִמְצָא־ט֑וֹב<1space />וּבוֹטֵ֖חַ בַּיהֹוָ֣ה אַשְׁרָֽיו׃</verse>
<verse><4space />לַֽחֲכַם־לֵ֭ב יִקָּרֵ֣א נָב֑וֹן<1space />וּמֶ֥תֶק שְׂ֝פָתַ֗יִם יֹסִ֥יף לֶֽקַח׃</verse>
<verse><4space />מְק֣וֹר חַ֭יִּים שֵׂ֣כֶל בְּעָלָ֑יו<1space />וּמוּסַ֖ר אֱוִלִ֣ים אִוֶּֽלֶת׃</verse>
<verse><4space />לֵ֣ב חָ֭כָם יַשְׂכִּ֣יל פִּ֑יהוּ<1space />וְעַל־שְׂ֝פָתָ֗יו יֹסִ֥יף לֶֽקַח׃</verse>
<verse><4space />צוּף־דְּ֭בַשׁ אִמְרֵי־נֹ֑עַם<1space />מָת֥וֹק לַ֝נֶּ֗פֶשׁ וּמַרְפֵּ֥א לָעָֽצֶם׃</verse>
<verse><4space />יֵ֤שׁ דֶּ֣רֶךְ יָ֭שָׁר לִפְנֵי־אִ֑ישׁ<1space />וְ֝אַחֲרִיתָ֗הּ דַּרְכֵי־מָֽוֶת׃</verse>
<verse><4space />נֶ֣פֶשׁ עָ֭מֵל עָ֣מְלָה לּ֑וֹ<1space />כִּֽי־אָכַ֖ף עָלָ֣יו פִּֽיהוּ׃</verse>
<verse><4space />אִ֣ישׁ בְּ֭לִיַּעַל כֹּרֶ֣ה רָעָ֑ה<1space />וְעַל־<qereketiv qere="שְׂ֝פָת֗וֹ" ketiv="שפתיו" /> כְּאֵ֣שׁ צָרָֽבֶת׃</verse>
<verse><4space />אִ֣ישׁ תַּ֭הְפֻּכוֹת יְשַׁלַּ֣ח מָד֑וֹן<1space />וְ֝נִרְגָּ֗ן מַפְרִ֥יד אַלּֽוּף׃</verse>
<verse><4space />אִ֣ישׁ חָ֭מָס יְפַתֶּ֣ה רֵעֵ֑הוּ<1space />וְ֝הוֹלִיכ֗וֹ בְּדֶ֣רֶךְ לֹא־טֽוֹב׃</verse>
<verse><4space />עֹצֶ֣ה עֵ֭ינָיו לַחְשֹׁ֣ב תַּהְפֻּכ֑וֹת<1space />קֹרֵ֥ץ שְׂ֝פָתָ֗יו כִּלָּ֥ה רָעָֽה׃</verse>
<verse><4space />עֲטֶ֣רֶת תִּפְאֶ֣רֶת שֵׂיבָ֑ה<1space />בְּדֶ֥רֶךְ צְ֝דָקָ֗ה תִּמָּצֵֽא׃</verse>
<verse><4space />ט֤וֹב אֶ֣רֶךְ אַ֭פַּיִם מִגִּבּ֑וֹר<1space />וּמֹשֵׁ֥ל בְּ֝רוּח֗וֹ מִלֹּכֵ֥ד עִֽיר׃</verse>
<verse><4space />בַּ֭חֵיק יוּטַ֣ל אֶת־הַגּוֹרָ֑ל<1space />וּ֝מֵיְהֹוָ֗ה כׇּל־מִשְׁפָּטֽוֹ׃</verse>
<verse>מ:אין פרשה בתחילת פרק בספרי אמ"תט֤וֹב פַּ֣ת חֲ֭רֵבָה וְשַׁלְוָה־בָ֑הּ<1space />מִ֝בַּ֗יִת מָלֵ֥א זִבְחֵי־רִֽיב׃</verse>
<verse><4space />עֶֽבֶד־מַשְׂכִּ֗יל יִ֭מְשֹׁל בְּבֵ֣ן מֵבִ֑ישׁ<1space />וּבְת֥וֹךְ אַ֝חִ֗ים יַחֲלֹ֥ק נַחֲלָֽה׃</verse>
<verse><4space />מַצְרֵ֣ף לַ֭כֶּסֶף וְכ֣וּר לַזָּהָ֑ב<1space />וּבֹחֵ֖ן לִבּ֣וֹת יְהֹוָֽה׃</verse>
<verse><4space />מֵ֭רַע מַקְשִׁ֣יב עַל־שְׂפַת־אָ֑וֶן<1space />שֶׁ֥קֶר מֵ֝זִ֗ין עַל־לְשׁ֥וֹן הַוֺּֽת׃</verse>
<verse><4space />לֹעֵ֣ג לָ֭רָשׁ חֵרֵ֣ף עֹשֵׂ֑הוּ<1space />שָׂמֵ֥חַ לְ֝אֵ֗יד לֹ֣א יִנָּקֶֽה׃</verse>
<verse><4space />עֲטֶ֣רֶת זְ֭קֵנִים בְּנֵ֣י בָנִ֑ים<1space />וְתִפְאֶ֖רֶת בָּנִ֣ים אֲבוֹתָֽם׃</verse>
<verse><4space />לֹא־נָאוָ֣ה לְנָבָ֣ל שְׂפַת־יֶ֑תֶר<1space />אַ֗֝ף כִּֽי־לְנָדִ֥יב שְׂפַת־שָֽׁקֶר׃</verse>
<verse><4space />אֶבֶן־חֵ֣ן הַ֭שֹּׁחַד בְּעֵינֵ֣י בְעָלָ֑יו<1space />אֶֽל־כׇּל־אֲשֶׁ֖ר יִפְנֶ֣ה יַשְׂכִּֽיל׃</verse>
<verse><4space />מְֽכַסֶּה־פֶּ֭שַׁע מְבַקֵּ֣שׁ אַהֲבָ֑ה<1space />וְשֹׁנֶ֥ה בְ֝דָבָ֗ר מַפְרִ֥יד אַלּֽוּף׃</verse>
<verse><4space />תֵּ֣חַת גְּעָרָ֣ה בְמֵבִ֑ין<1space />מֵהַכּ֖וֹת כְּסִ֣יל מֵאָֽה׃</verse>
<verse><4space />אַךְ־מְרִ֥י יְבַקֶּשׁ־רָ֑ע<1space />וּמַלְאָ֥ךְ אַ֝כְזָרִ֗י יְשֻׁלַּח־בּֽוֹ׃</verse>
<verse><4space />פָּג֬וֹשׁ דֹּ֣ב שַׁכּ֣וּל בְּאִ֑ישׁ<1space />וְאַל־כְּ֝סִ֗יל בְּאִוַּלְתּֽוֹ׃</verse>
<verse><4space />מֵשִׁ֣יב רָ֭עָה תַּ֣חַת טוֹבָ֑ה<1space />לֹא־<qereketiv qere="תָמ֥וּשׁ" ketiv="תמיש" /> רָ֝עָ֗ה מִבֵּיתֽוֹ׃</verse>
<verse><4space />פּ֣וֹטֵֽר מַ֭יִם רֵאשִׁ֣ית מָד֑וֹן<1space />וְלִפְנֵ֥י הִ֝תְגַּלַּ֗ע הָרִ֥יב נְטֽוֹשׁ׃</verse>
<verse><4space />מַצְדִּ֣יק רָ֭שָׁע וּמַרְשִׁ֣יעַ צַדִּ֑יק<1space />תּוֹעֲבַ֥ת יְ֝הֹוָ֗ה גַּם־שְׁנֵיהֶֽם׃</verse>
<verse><4space />לָמָּה־זֶּ֣ה מְחִ֣יר בְּיַד־כְּסִ֑יל<1space />לִקְנ֖וֹת חׇכְמָ֣ה וְלֶב־אָֽיִן׃</verse>
<verse><4space />בְּכׇל־עֵ֭ת אֹהֵ֣ב הָרֵ֑עַ<1space />וְאָ֥ח לְ֝צָרָ֗ה יִוָּלֵֽד׃</verse>
<verse><4space />אָדָ֣ם חֲסַר־לֵ֭ב תּוֹקֵ֣עַ כָּ֑ף<1space />עֹרֵ֥ב עֲ֝רֻבָּ֗ה לִפְנֵ֥י רֵעֵֽהוּ׃</verse>
<verse><4space />אֹ֣הֵֽב פֶּ֭שַׁע אֹהֵ֣ב מַצָּ֑ה<1space />מַגְבִּ֥יהַּ פִּ֝תְח֗וֹ מְבַקֶּשׁ־שָֽׁבֶר׃</verse>
<verse><4space />עִקֶּשׁ־לֵ֭ב לֹ֣א יִמְצָא־ט֑וֹב<1space />וְנֶהְפָּ֥ךְ בִּ֝לְשׁוֹנ֗וֹ יִפּ֥וֹל בְּרָעָֽה׃</verse>
<verse><4space />יֹלֵ֣ד כְּ֭סִיל לְת֣וּגָה ל֑וֹ<1space />וְלֹא־יִ֝שְׂמַ֗ח אֲבִ֣י נָבָֽל׃</verse>
<verse><4space />לֵ֣ב שָׂ֭מֵחַ יֵיטִ֣יב גֵּהָ֑ה<1space />וְר֥וּחַ נְ֝כֵאָ֗ה תְּיַבֶּשׁ־גָּֽרֶם׃</verse>
<verse><4space />שֹׁ֣חַד מֵ֭חֵק רָשָׁ֣ע יִקָּ֑ח<1space />לְ֝הַטּ֗וֹת אׇרְח֥וֹת מִשְׁפָּֽט׃</verse>
<verse><4space />אֶת־פְּנֵ֣י מֵבִ֣ין חׇכְמָ֑ה<1space />וְעֵינֵ֥י כְ֝סִ֗יל בִּקְצֵה־אָֽרֶץ׃</verse>
<verse><4space />כַּ֣עַס לְ֭אָבִיו בֵּ֣ן כְּסִ֑יל<1space />וּ֝מֶ֗מֶר לְיֽוֹלַדְתּֽוֹ׃</verse>
<verse><4space />גַּ֤ם עֲנ֣וֹשׁ לַצַּדִּ֣יק לֹא־ט֑וֹב<1space />לְהַכּ֖וֹת נְדִיבִ֣ים עַל־יֹֽשֶׁר׃</verse>
<verse><4space />חוֹשֵׂ֣ךְ אֲ֭מָרָיו יוֹדֵ֣עַ דָּ֑עַת<1space /><qereketiv qere="יְקַר־" ketiv="וקר" />ר֗֝וּחַ אִ֣ישׁ תְּבוּנָֽה׃</verse>
<verse><4space />גַּ֤ם אֱוִ֣יל מַ֭חֲרִישׁ חָכָ֣ם יֵחָשֵׁ֑ב<1space />אֹטֵ֖ם שְׂפָתָ֣יו נָבֽוֹן׃</verse>
<verse>מ:אין פרשה בתחילת פרק בספרי אמ"תלְֽ֭תַאֲוָה יְבַקֵּ֣שׁ נִפְרָ֑ד<1space />בְּכׇל־תּ֝וּשִׁיָּ֗ה יִתְגַּלָּֽע׃</verse>
<verse><4space />לֹא־יַחְפֹּ֣ץ כְּ֭סִיל בִּתְבוּנָ֑ה<1space />כִּ֗֝י אִֽם־בְּהִתְגַּלּ֥וֹת לִבּֽוֹ׃</verse>
<verse><4space />בְּֽבוֹא־רָ֭שָׁע בָּ֣א גַם־בּ֑וּז<1space />וְֽעִם־קָל֥וֹן חֶרְפָּֽה׃</verse>
<verse><4space />מַ֣יִם עֲ֭מֻקִּים דִּבְרֵ֣י פִי־אִ֑ישׁ<1space />נַ֥חַל נֹ֝בֵ֗עַ מְק֣וֹר חׇכְמָֽה׃</verse>
<verse><4space />שְׂאֵ֣ת פְּנֵֽי־רָשָׁ֣ע לֹא־ט֑וֹב<1space />לְהַטּ֥וֹת צַ֝דִּ֗יק בַּמִּשְׁפָּֽט׃</verse>
<verse><4space />שִׂפְתֵ֣י כְ֭סִיל יָבֹ֣אוּ בְרִ֑יב<1space />וּ֝פִ֗יו לְֽמַהֲלֻמ֥וֹת יִקְרָֽא׃</verse>
<verse><4space />פִּֽי־כְ֭סִיל מְחִתָּה־ל֑וֹ<1space />וּ֝שְׂפָתָ֗יו מוֹקֵ֥שׁ נַפְשֽׁוֹ׃</verse>
<verse><4space />דִּבְרֵ֣י נִ֭רְגָּן כְּמִֽתְלַהֲמִ֑ים<1space />וְ֝הֵ֗ם יָרְד֥וּ חַדְרֵי־בָֽטֶן׃</verse>
<verse><4space />גַּ֭ם מִתְרַפֶּ֣ה בִמְלַאכְתּ֑וֹ<1space />אָ֥ח ה֗֝וּא לְבַ֣עַל מַשְׁחִֽית׃</verse>
<verse><4space />מִגְדַּל־עֹ֭ז שֵׁ֣ם יְהֹוָ֑ה<1space />בּֽוֹ־יָר֖וּץ צַדִּ֣יק וְנִשְׂגָּֽב׃</verse>
<verse><4space />ה֣וֹן עָ֭שִׁיר קִרְיַ֣ת עֻזּ֑וֹ<1space />וּכְחוֹמָ֥ה נִ֝שְׂגָּבָ֗ה בְּמַשְׂכִּתֽוֹ׃</verse>
<verse><4space />לִפְנֵי־שֶׁ֭בֶר יִגְבַּ֣הּ לֶב־אִ֑ישׁ<1space />וְלִפְנֵ֖י כָב֣וֹד עֲנָוָֽה׃</verse>
<verse><4space />מֵשִׁ֣יב דָּ֭בָר בְּטֶ֣רֶם יִשְׁמָ֑ע<1space />אִוֶּ֥לֶת הִיא־ל֗֝וֹ וּכְלִמָּֽה׃</verse>
<verse><4space />רֽוּחַ־אִ֭ישׁ יְכַלְכֵּ֣ל מַחֲלֵ֑הוּ<1space />וְר֥וּחַ נְ֝כֵאָ֗ה מִ֣י יִשָּׂאֶֽנָּה׃</verse>
<verse><4space />לֵ֣ב נָ֭בוֹן יִקְנֶה־דָּ֑עַת<1space />וְאֹ֥זֶן חֲ֝כָמִ֗ים תְּבַקֶּשׁ־דָּֽעַת׃</verse>
<verse><4space />מַתָּ֣ן אָ֭דָם יַרְחִ֣יב ל֑וֹ<1space />וְלִפְנֵ֖י גְדֹלִ֣ים יַנְחֶֽנּוּ׃</verse>
<verse><4space />צַדִּ֣יק הָרִאשׁ֣וֹן בְּרִיב֑וֹ<1space /><qereketiv qere="וּבָֽא־" ketiv="יבא" />רֵ֝עֵ֗הוּ וַחֲקָרֽוֹ׃</verse>
<verse><4space />מִ֭דְיָנִים יַשְׁבִּ֣ית הַגּוֹרָ֑ל<1space />וּבֵ֖ין עֲצוּמִ֣ים יַפְרִֽיד׃</verse>
<verse><4space />אָ֗ח נִפְשָׁ֥ע מִקִּרְיַת־עֹ֑ז<1space /><qereketiv qere="וּ֝מִדְיָנִ֗ים" ketiv="ומדונים" /> כִּבְרִ֥יחַ אַרְמֽוֹן׃</verse>
<verse><4space />מִפְּרִ֣י פִי־אִ֭ישׁ תִּשְׂבַּ֣ע בִּטְנ֑וֹ<1space />תְּבוּאַ֖ת שְׂפָתָ֣יו יִשְׂבָּֽע׃</verse>
<verse><4space />מָ֣וֶת וְ֭חַיִּים בְּיַד־לָשׁ֑וֹן<1space />וְ֝אֹהֲבֶ֗יהָ יֹאכַ֥ל פִּרְיָֽהּ׃</verse>
<verse><4space />מָצָ֣א אִ֭שָּׁה מָ֣צָא ט֑וֹב<1space />וַיָּ֥פֶק רָ֝צ֗וֹן מֵיְהֹוָֽה׃</verse>
<verse><4space />תַּחֲנוּנִ֥ים יְדַבֶּר־רָ֑שׁ<1space />וְ֝עָשִׁ֗יר יַעֲנֶ֥ה עַזּֽוֹת׃</verse>
<verse><4space />אִ֣ישׁ רֵ֭עִים לְהִתְרֹעֵ֑עַ<1space />וְיֵ֥שׁ אֹ֝הֵ֗ב דָּבֵ֥ק מֵאָֽח׃</verse>
<verse>מ:אין פרשה בתחילת פרק בספרי אמ"תטֽוֹב־רָ֭שׁ הוֹלֵ֣ךְ בְּתֻמּ֑וֹ<1space />מֵעִקֵּ֥שׁ שְׂ֝פָתָ֗יו וְה֣וּא כְסִֽיל׃</verse>
<verse><4space />גַּ֤ם בְּלֹא־דַ֣עַת נֶ֣פֶשׁ לֹא־ט֑וֹב<1space />וְאָ֖ץ בְּרַגְלַ֣יִם חוֹטֵֽא׃</verse>
<verse><4space />אִוֶּ֣לֶת אָ֭דָם תְּסַלֵּ֣ף דַּרְכּ֑וֹ<1space />וְעַל־יְ֝הֹוָ֗ה יִזְעַ֥ף לִבּֽוֹ׃</verse>
<verse><4space />ה֗וֹן יֹ֭סִיף רֵעִ֣ים רַבִּ֑ים<1space />וְ֝דָ֗ל מֵרֵעֵ֥הוּ יִפָּרֵֽד׃</verse>
<verse><4space />עֵ֣ד שְׁ֭קָרִים לֹ֣א יִנָּקֶ֑ה<1space />וְיָפִ֥יחַ כְּ֝זָבִ֗ים לֹ֣א יִמָּלֵֽט׃</verse>
<verse><4space />רַ֭בִּים יְחַלּ֣וּ פְנֵֽי־נָדִ֑יב<1space />וְכׇל־הָ֝רֵ֗עַ לְאִ֣ישׁ מַתָּֽן׃</verse>
<verse><4space />כָּ֥ל אֲחֵי־רָ֨שׁ<legarmeih />שְֽׂנֵאֻ֗הוּ<1space />אַ֤ף כִּ֣י מְ֭רֵעֵהוּ רָחֲק֣וּ מִמֶּ֑נּוּ<2space />מְרַדֵּ֖ף אֲמָרִ֣ים<0space /><qereketiv qere="לוֹ־" ketiv="לא" />הֵֽמָּה׃</verse>
<verse><4space />קֹֽנֶה־לֵּ֭ב אֹהֵ֣ב נַפְשׁ֑וֹ<1space />שֹׁמֵ֥ר תְּ֝בוּנָ֗ה לִמְצֹא־טֽוֹב׃</verse>
<verse><4space />עֵ֣ד שְׁ֭קָרִים לֹ֣א יִנָּקֶ֑ה<1space />וְיָפִ֖יחַ כְּזָבִ֣ים יֹאבֵֽד׃</verse>
<verse><open-parasha num="20"/>לֹא־נָאוֶ֣ה לִכְסִ֣יל תַּעֲנ֑וּג<1space />אַ֗֝ף כִּֽי־לְעֶ֤בֶד<legarmeih />מְשֹׁ֬ל בְּשָׂרִֽים׃</verse>
<verse><4space />שֵׂ֣כֶל אָ֭דָם הֶאֱרִ֣יךְ אַפּ֑וֹ<1space />וְ֝תִפְאַרְתּ֗וֹ עֲבֹ֣ר עַל־פָּֽשַׁע׃</verse>
<verse><4space />נַ֣הַם כַּ֭כְּפִיר זַ֣עַף מֶ֑לֶךְ<1space />וּכְטַ֖ל עַל־עֵ֣שֶׂב רְצוֹנֽוֹ׃</verse>
<verse><4space />הַוֺּ֣ת לְ֭אָבִיו בֵּ֣ן כְּסִ֑יל<1space />וְדֶ֥לֶף טֹ֝רֵ֗ד מִדְיְנֵ֥י אִשָּֽׁה׃</verse>
<verse><4space />בַּ֣יִת וָ֭הוֹן נַחֲלַ֣ת אָב֑וֹת<1space />וּ֝מֵיְהֹוָ֗ה אִשָּׁ֥ה מַשְׂכָּֽלֶת׃</verse>
<verse><4space />עַ֭צְלָה תַּפִּ֣יל תַּרְדֵּמָ֑ה<1space />וְנֶ֖פֶשׁ רְמִיָּ֣ה תִרְעָֽב׃</verse>
<verse><4space />שֹׁמֵ֣ר מִ֭צְוָה שֹׁמֵ֣ר נַפְשׁ֑וֹ<1space />בּוֹזֵ֖ה דְרָכָ֣יו <qereketiv qere="יָמֽוּת" ketiv="יומת" />׃</verse>
<verse><4space />מַלְוֵ֣ה יְ֭הֹוָה ח֣וֹנֵֽן דָּ֑ל<1space />וּ֝גְמֻל֗וֹ יְשַׁלֶּם־לֽוֹ׃</verse>
<verse><4space />יַסֵּ֣ר בִּ֭נְךָ כִּֽי־יֵ֣שׁ תִּקְוָ֑ה<1space />וְאֶל־הֲ֝מִית֗וֹ אַל־תִּשָּׂ֥א נַפְשֶֽׁךָ׃</verse>
<verse><4space /><qereketiv qere="גְּֽדָל־" ketiv="גרל" />חֵ֭מָה נֹ֣שֵׂא עֹ֑נֶשׁ<1space />כִּ֥י אִם־תַּ֝צִּ֗יל וְע֣וֹד תּוֹסִֽף׃</verse>
<verse><4space />שְׁמַ֣ע עֵ֭צָה וְקַבֵּ֣ל מוּסָ֑ר<1space />לְ֝מַ֗עַן תֶּחְכַּ֥ם בְּאַחֲרִיתֶֽךָ׃</verse>
<verse><4space />רַבּ֣וֹת מַחֲשָׁב֣וֹת בְּלֶב־אִ֑ישׁ<1space />וַעֲצַ֥ת יְ֝הֹוָ֗ה הִ֣יא תָקֽוּם׃</verse>
<verse><4space />תַּאֲוַ֣ת אָדָ֣ם חַסְדּ֑וֹ<1space />וְטֽוֹב־רָ֗֝שׁ מֵאִ֥ישׁ כָּזָֽב׃</verse>
<verse><4space />יִרְאַ֣ת יְהֹוָ֣ה לְחַיִּ֑ים<1space />וְשָׂבֵ֥עַ יָ֝לִ֗ין בַּל־יִפָּ֥קֶד רָֽע׃</verse>
<verse><4space />טָ֘מַ֤ן עָצֵ֣ל יָ֭דוֹ בַּצַּלָּ֑חַת<1space />גַּם־אֶל־פִּ֗֝יהוּ לֹ֣א יְשִׁיבֶֽנָּה׃</verse>
<verse><4space />לֵ֣ץ תַּ֭כֶּה וּפֶ֣תִי יַעְרִ֑ם<1space />וְהוֹכִ֥יחַ לְ֝נָב֗וֹן יָבִ֥ין דָּֽעַת׃</verse>
<verse><4space />מְֽשַׁדֶּד־אָ֭ב יַבְרִ֣יחַ אֵ֑ם<1space />בֵּ֗֝ן מֵבִ֥ישׁ וּמַחְפִּֽיר׃</verse>
<verse><4space />חֲֽדַל־בְּ֭נִי לִשְׁמֹ֣עַ מוּסָ֑ר<1space />לִ֝שְׁג֗וֹת מֵאִמְרֵי־דָֽעַת׃</verse>
<verse><4space />עֵ֣ד בְּ֭לִיַּעַל יָלִ֣יץ מִשְׁפָּ֑ט<1space />וּפִ֥י רְ֝שָׁעִ֗ים יְבַלַּע־אָֽוֶן׃</verse>
<verse><4space />נָכ֣וֹנוּ לַלֵּצִ֣ים שְׁפָטִ֑ים<1space />וּ֝מַהֲלֻמ֗וֹת לְגֵ֣ו כְּסִילִֽים׃</verse>
<verse>מ:אין פרשה בתחילת פרק בספרי אמ"תלֵ֣ץ הַ֭יַּיִן הֹמֶ֣ה שֵׁכָ֑ר<1space />וְכׇל־שֹׁ֥גֶה בּ֗֝וֹ לֹ֣א יֶחְכָּֽם׃</verse>
<verse><4space />נַ֣הַם כַּ֭כְּפִיר אֵ֣ימַת מֶ֑לֶךְ<1space />מִ֝תְעַבְּר֗וֹ חוֹטֵ֥א נַפְשֽׁוֹ׃</verse>
<verse><4space />כָּב֣וֹד לָ֭אִישׁ שֶׁ֣בֶת מֵרִ֑יב<1space />וְכׇל־אֱ֝וִ֗יל יִתְגַּלָּֽע׃</verse>
<verse><4space />מֵ֭חֹרֶף עָצֵ֣ל לֹא־יַחֲרֹ֑שׁ<1space /><qereketiv qere="וְשָׁאַ֖ל" ketiv="ישאל" /> בַּקָּצִ֣יר וָאָֽיִן׃</verse>
<verse><4space />מַ֣יִם עֲ֭מֻקִּים עֵצָ֣ה בְלֶב־אִ֑ישׁ<1space />וְאִ֖ישׁ תְּבוּנָ֣ה יִדְלֶֽנָּה׃</verse>
<verse><4space />רׇב־אָדָ֗ם יִ֭קְרָא אִ֣ישׁ חַסְדּ֑וֹ<1space />וְאִ֥ישׁ אֱ֝מוּנִ֗ים מִ֣י יִמְצָֽא׃</verse>
<verse><4space />מִתְהַלֵּ֣ךְ בְּתֻמּ֣וֹ צַדִּ֑יק<1space />אַשְׁרֵ֖י בָנָ֣יו אַחֲרָֽיו׃</verse>
<verse><4space />מֶ֗לֶךְ יוֹשֵׁ֥ב עַל־כִּסֵּא־דִ֑ין<1space />מְזָרֶ֖ה בְעֵינָ֣יו כׇּל־רָֽע׃</verse>
<verse><4space />מִֽי־יֹ֭אמַר זִכִּ֣יתִי לִבִּ֑י<1space />טָ֝הַ֗רְתִּי מֵחַטָּאתִֽי׃</verse>
<verse><4space />אֶ֣בֶן וָ֭אֶבֶן אֵיפָ֣ה וְאֵיפָ֑ה<1space />תּוֹעֲבַ֥ת יְ֝הֹוָ֗ה גַּם־שְׁנֵיהֶֽם׃</verse>
<verse><4space />גַּ֣ם בְּ֭מַעֲלָלָיו יִתְנַכֶּר־נָ֑עַר<1space />אִם־זַ֖ךְ וְאִם־יָשָׁ֣ר פׇּעֳלֽוֹ׃</verse>
<verse><4space />אֹ֣זֶן שֹׁ֭מַעַת וְעַ֣יִן רֹאָ֑ה<1space />יְ֝הֹוָ֗ה עָשָׂ֥ה גַם־שְׁנֵיהֶֽם׃</verse>
<verse><4space />אַל־תֶּאֱהַ֣ב שֵׁ֭נָה פֶּן־תִּוָּרֵ֑שׁ<1space />פְּקַ֖ח עֵינֶ֣יךָ שְֽׂבַֽע־לָֽחֶם׃</verse>
<verse><4space />רַ֣ע רַ֭ע יֹאמַ֣ר הַקּוֹנֶ֑ה<1space />וְאֹזֵ֥ל ל֗֝וֹ אָ֣ז יִתְהַלָּֽל׃</verse>
<verse><4space />יֵ֣שׁ זָ֭הָב וְרׇב־פְּנִינִ֑ים<1space />וּכְלִ֥י יְ֝קָ֗ר שִׂפְתֵי־דָֽעַת׃</verse>
<verse><4space />לְֽקַח־בִּ֭גְדוֹ כִּי־עָ֣רַב זָ֑ר<1space />וּבְעַ֖ד <qereketiv qere="נׇכְרִיָּ֣ה" ketiv="נכרים" /> חַבְלֵֽהוּ׃</verse>
<verse><4space />עָרֵ֣ב לָ֭אִישׁ לֶ֣חֶם שָׁ֑קֶר<1space />וְ֝אַחַ֗ר יִמָּֽלֵא־פִ֥יהוּ חָצָֽץ׃</verse>
<verse><4space />מַ֭חֲשָׁבוֹת בְּעֵצָ֣ה תִכּ֑וֹן<1space />וּ֝בְתַחְבֻּל֗וֹת עֲשֵׂ֣ה מִלְחָמָֽה׃</verse>
<verse><4space />גּֽוֹלֶה־סּ֭וֹד הוֹלֵ֣ךְ רָכִ֑יל<1space />וּלְפֹתֶ֥ה שְׂ֝פָתָ֗יו לֹ֣א תִתְעָרָֽב׃</verse>
<verse><4space />מְ֭קַלֵּל אָבִ֣יו וְאִמּ֑וֹ<1space />יִֽדְעַ֥ךְ נֵ֝ר֗וֹ <qereketiv qere="בֶּאֱשׁ֥וּן" ketiv="באישון" /> חֹֽשֶׁךְ׃</verse>
<verse><4space />נַ֭חֲלָה <qereketiv qere="מְבֹהֶ֣לֶת" ketiv="מבחלת" /> בָּרִאשׁוֹנָ֑ה<1space />וְ֝אַחֲרִיתָ֗הּ לֹ֣א תְבֹרָֽךְ׃</verse>
<verse><4space />אַל־תֹּאמַ֥ר אֲשַׁלְּמָה־רָ֑ע<1space />קַוֵּ֥ה לַ֝יהֹוָ֗ה וְיֹ֣שַֽׁע לָֽךְ׃</verse>
<verse><4space />תּוֹעֲבַ֣ת יְ֭הֹוָה אֶ֣בֶן וָאָ֑בֶן<1space />וּמֹאזְנֵ֖י מִרְמָ֣ה לֹא־טֽוֹב׃</verse>
<verse><4space />מֵיְהֹוָ֥ה מִצְעֲדֵי־גָ֑בֶר<1space />וְ֝אָדָ֗ם מַה־יָּבִ֥ין דַּרְכּֽוֹ׃</verse>
<verse><4space />מוֹקֵ֣שׁ אָ֭דָם יָ֣לַע קֹ֑דֶשׁ<1space />וְאַחַ֖ר נְדָרִ֣ים לְבַקֵּֽר׃</verse>
<verse><4space />מְזָרֶ֣ה רְ֭שָׁעִים מֶ֣לֶךְ חָכָ֑ם<1space />וַיָּ֖שֶׁב עֲלֵיהֶ֣ם אוֹפָֽן׃</verse>
<verse><4space />נֵ֣ר יְ֭הֹוָה נִשְׁמַ֣ת אָדָ֑ם<1space />חֹ֝פֵ֗שׂ כׇּל־חַדְרֵי־בָֽטֶן׃</verse>
<verse><4space />חֶ֣סֶד וֶֽ֭אֱמֶת יִצְּרוּ־מֶ֑לֶךְ<1space />וְסָעַ֖ד בַּחֶ֣סֶד כִּסְאֽוֹ׃</verse>
<verse><4space />תִּפְאֶ֣רֶת בַּחוּרִ֣ים כֹּחָ֑ם<1space />וַהֲדַ֖ר זְקֵנִ֣ים שֵׂיבָֽה׃</verse>
<verse><4space />חַבֻּר֣וֹת פֶּ֭צַע <qereketiv qere="תַּמְר֣וּק" ketiv="תמריק" /> בְּרָ֑ע<1space />וּ֝מַכּ֗וֹת חַדְרֵי־בָֽטֶן׃</verse>
<verse>מ:אין פרשה בתחילת פרק בספרי אמ"תפַּלְגֵי־מַ֣יִם לֶב־מֶ֭לֶךְ בְּיַד־יְהֹוָ֑ה<1space />עַֽל־כׇּל־אֲשֶׁ֖ר יַחְפֹּ֣ץ יַטֶּֽנּוּ׃</verse>
<verse><4space />כׇּֽל־דֶּרֶךְ־אִ֭ישׁ יָשָׁ֣ר בְּעֵינָ֑יו<1space />וְתֹכֵ֖ן לִבּ֣וֹת יְהֹוָֽה׃</verse>
<verse><4space />עֲ֭שֹׂה צְדָקָ֣ה וּמִשְׁפָּ֑ט<1space />נִבְחָ֖ר לַיהֹוָ֣ה מִזָּֽבַח׃</verse>
<verse><4space />רוּם־עֵ֭ינַיִם וּרְחַב־לֵ֑ב<1space />נִ֖ר רְשָׁעִ֣ים חַטָּֽאת׃</verse>
<verse><4space />מַחְשְׁב֣וֹת חָ֭רוּץ אַךְ־לְמוֹתָ֑ר<1space />וְכׇל־אָ֗֝ץ אַךְ־לְמַחְסֽוֹר׃</verse>
<verse><4space />פֹּ֣עַל אֹ֭צָרוֹת בִּלְשׁ֣וֹן שָׁ֑קֶר<1space />הֶ֥בֶל נִ֝דָּ֗ף מְבַקְשֵׁי־מָֽוֶת׃</verse>
<verse><4space />שֹׁד־רְשָׁעִ֥ים יְגוֹרֵ֑ם<1space />כִּ֥י מֵ֝אֲנ֗וּ לַעֲשׂ֥וֹת מִשְׁפָּֽט׃</verse>
<verse><4space />הֲפַכְפַּ֬ךְ דֶּ֣רֶךְ אִ֣ישׁ וָזָ֑ר<1space />וְ֝זַ֗ךְ יָשָׁ֥ר פׇּעֳלֽוֹ׃</verse>
<verse><4space />ט֗וֹב לָשֶׁ֥בֶת עַל־פִּנַּת־גָּ֑ג<1space />מֵאֵ֥שֶׁת מִ֝דְיָנִ֗ים וּבֵ֥ית חָֽבֶר׃</verse>
<verse><4space />נֶ֣פֶשׁ רָ֭שָׁע אִוְּתָה־רָ֑ע<1space />לֹֽא־יֻחַ֖ן בְּעֵינָ֣יו רֵעֵֽהוּ׃</verse>
<verse><4space />בַּֽעֲנׇשׁ־לֵ֭ץ יֶחְכַּם־פֶּ֑תִי<1space />וּבְהַשְׂכִּ֥יל לְ֝חָכָ֗ם יִקַּח־דָּֽעַת׃</verse>
<verse><4space />מַשְׂכִּ֣יל צַ֭דִּיק לְבֵ֣ית רָשָׁ֑ע<1space />מְסַלֵּ֖ף רְשָׁעִ֣ים לָרָֽע׃</verse>
<verse><4space />אֹטֵ֣ם אָ֭זְנוֹ מִזַּעֲקַת־דָּ֑ל<1space />גַּֽם־ה֥וּא יִ֝קְרָ֗א וְלֹ֣א יֵעָנֶֽה׃</verse>
<verse><4space />מַתָּ֣ן בַּ֭סֵּתֶר יִכְפֶּה־אָ֑ף<1space />וְשֹׁ֥חַד בַּ֝חֵ֗ק חֵמָ֥ה עַזָּֽה׃</verse>
<verse><4space />שִׂמְחָ֣ה לַ֭צַּדִּיק עֲשׂ֣וֹת מִשְׁפָּ֑ט<1space />וּ֝מְחִתָּ֗ה לְפֹ֣עֲלֵי אָֽוֶן׃</verse>
<verse><4space />אָדָ֗ם תּ֭וֹעֶה מִדֶּ֣רֶךְ הַשְׂכֵּ֑ל<1space />בִּקְהַ֖ל רְפָאִ֣ים יָנֽוּחַ׃</verse>
<verse><4space />אִ֣ישׁ מַ֭חְסוֹר אֹהֵ֣ב שִׂמְחָ֑ה<1space />אֹהֵ֥ב יַֽיִן־וָ֝שֶׁ֗מֶן לֹ֣א יַעֲשִֽׁיר׃</verse>
<verse><4space />כֹּ֣פֶר לַצַּדִּ֣יק רָשָׁ֑ע<1space />וְתַ֖חַת יְשָׁרִ֣ים בּוֹגֵֽד׃</verse>
<verse><4space />ט֗וֹב שֶׁ֥בֶת בְּאֶֽרֶץ־מִדְבָּ֑ר<1space />מֵאֵ֖שֶׁת <qereketiv qere="מִדְיָנִ֣ים" ketiv="מדונים" /> וָכָֽעַס׃</verse>
<verse><4space />אוֹצָ֤ר<legarmeih />נֶחְמָ֣ד וָ֭שֶׁמֶן בִּנְוֵ֣ה חָכָ֑ם<1space />וּכְסִ֖יל אָדָ֣ם יְבַלְּעֶֽנּוּ׃</verse>
<verse><4space />רֹ֭דֵף צְדָקָ֣ה וָחָ֑סֶד<1space />יִמְצָ֥א חַ֝יִּ֗ים צְדָקָ֥ה וְכָבֽוֹד׃</verse>
<verse><4space />עִ֣יר גִּ֭בֹּרִים עָלָ֣ה חָכָ֑ם<1space />וַ֝יֹּ֗רֶד עֹ֣ז מִבְטֶחָֽה׃</verse>
<verse><4space />שֹׁמֵ֣ר פִּ֭יו וּלְשׁוֹנ֑וֹ<1space />שֹׁמֵ֖ר מִצָּר֣וֹת נַפְשֽׁוֹ׃</verse>
<verse><4space />זֵ֣ד יָ֭הִיר לֵ֣ץ שְׁמ֑וֹ<1space />ע֝וֹשֶׂ֗ה בְּעֶבְרַ֥ת זָדֽוֹן׃</verse>
<verse><4space />תַּאֲוַ֣ת עָצֵ֣ל תְּמִיתֶ֑נּוּ<1space />כִּֽי־מֵאֲנ֖וּ יָדָ֣יו לַעֲשֽׂוֹת׃</verse>
<verse><4space />כׇּל־הַ֭יּוֹם הִתְאַוָּ֣ה תַאֲוָ֑ה<1space />וְצַדִּ֥יק יִ֝תֵּ֗ן וְלֹ֣א יַחְשֹֽׂךְ׃</verse>
<verse><4space />זֶ֣בַח רְ֭שָׁעִים תּוֹעֵבָ֑ה<1space />אַ֗֝ף כִּֽי־בְזִמָּ֥ה יְבִיאֶֽנּוּ׃</verse>
<verse><4space />עֵד־כְּזָבִ֥ים יֹאבֵ֑ד<1space />וְאִ֥ישׁ שׁ֝וֹמֵ֗עַ לָנֶ֥צַח יְדַבֵּֽר׃</verse>
<verse><4space />הֵעֵ֬ז אִ֣ישׁ רָשָׁ֣ע בְּפָנָ֑יו<1space />וְ֝יָשָׁ֗ר ה֤וּא<legarmeih /><qereketiv qere="יָבִ֬ין" ketiv="יכין" /> <qereketiv qere="דַּרְכּֽוֹ" ketiv="דרכיו" />׃</verse>
<verse><4space />אֵ֣ין חָ֭כְמָה וְאֵ֣ין תְּבוּנָ֑ה<1space />וְאֵ֥ין עֵ֝צָ֗ה לְנֶ֣גֶד יְהֹוָֽה׃</verse>
<verse><open-parasha num="21"/>ס֗וּס מ֭וּכָן לְי֣וֹם מִלְחָמָ֑ה<1space />וְ֝לַיהֹוָ֗ה הַתְּשׁוּעָֽה׃</verse>
<verse>מ:אין פרשה בתחילת פרק בספרי אמ"תנִבְחָ֣ר שֵׁ֭ם מֵעֹ֣שֶׁר רָ֑ב<1space />מִכֶּ֥סֶף וּ֝מִזָּהָ֗ב חֵ֣ן טֽוֹב׃</verse>
<verse><4space />עָשִׁ֣יר וָרָ֣שׁ נִפְגָּ֑שׁוּ<1space />עֹשֵׂ֖ה כֻלָּ֣ם יְהֹוָֽה׃</verse>
<verse><4space />עָר֤וּם<legarmeih />רָאָ֣ה רָעָ֣ה <qereketiv qere="וְנִסְתָּ֑ר" ketiv="ויסתר" /><1space />וּ֝פְתָיִ֗ים עָבְר֥וּ וְֽנֶעֱנָֽשׁוּ׃</verse>
<verse><4space />עֵ֣קֶב עֲ֭נָוָה יִרְאַ֣ת יְהֹוָ֑ה<1space />עֹ֖שֶׁר וְכָב֣וֹד וְחַיִּֽים׃</verse>
<verse><4space />צִנִּ֣ים פַּ֭חִים בְּדֶ֣רֶךְ עִקֵּ֑שׁ<1space />שׁוֹמֵ֥ר נַ֝פְשׁ֗וֹ יִרְחַ֥ק מֵהֶֽם׃</verse>
<verse><4space />חֲנֹ֣ךְ לַ֭נַּעַר עַל־פִּ֣י דַרְכּ֑וֹ<1space />גַּ֥ם כִּי־יַ֝זְקִ֗ין לֹֽא־יָס֥וּר מִמֶּֽנָּה׃</verse>
<verse><4space />עָ֭שִׁיר בְּרָשִׁ֣ים יִמְשׁ֑וֹל<1space />וְעֶ֥בֶד לֹ֝וֶ֗ה לְאִ֣ישׁ מַלְוֶֽה׃</verse>
<verse><4space />זוֹרֵ֣עַ עַ֭וְלָה <qereketiv qere="יִקְצׇר־" ketiv="יקצור" />אָ֑וֶן<1space />וְשֵׁ֖בֶט עֶבְרָת֣וֹ יִכְלֶֽה׃</verse>
<verse><4space />טֽוֹב־עַ֭יִן ה֣וּא יְבֹרָ֑ךְ<1space />כִּֽי־נָתַ֖ן מִלַּחְמ֣וֹ לַדָּֽל׃</verse>
<verse><4space />גָּ֣רֵֽשׁ לֵ֭ץ וְיֵצֵ֣א מָד֑וֹן<1space />וְ֝יִשְׁבֹּ֗ת דִּ֣ין וְקָלֽוֹן׃</verse>
<verse><4space />אֹהֵ֥ב <qereketiv qere="טְהׇר־" ketiv="טהור" />לֵ֑ב<1space />חֵ֥ן שְׂ֝פָתָ֗יו רֵעֵ֥הוּ מֶֽלֶךְ׃</verse>
<verse><4space />עֵינֵ֣י יְ֭הֹוָה נָ֣צְרוּ דָ֑עַת<1space />וַ֝יְסַלֵּ֗ף דִּבְרֵ֥י בֹגֵֽד׃</verse>
<verse><4space />אָמַ֣ר עָ֭צֵל אֲרִ֣י בַח֑וּץ<1space />בְּת֥וֹךְ רְ֝חֹב֗וֹת אֵרָצֵֽחַ׃</verse>
<verse><4space />שׁוּחָ֣ה עֲ֭מֻקָּה פִּ֣י זָר֑וֹת<1space />זְע֥וּם יְ֝הֹוָ֗ה <qereketiv qere="יִפׇּל־" ketiv="יפול" />שָֽׁם׃</verse>
<verse><4space />אִ֭וֶּלֶת קְשׁוּרָ֣ה בְלֶב־נָ֑עַר<1space />שֵׁ֥בֶט מ֝וּסָ֗ר יַרְחִיקֶ֥נָּה מִמֶּֽנּוּ׃</verse>
<verse><4space />עֹ֣שֵֽׁק דָּ֭ל לְהַרְבּ֣וֹת ל֑וֹ<1space />נֹתֵ֥ן לְ֝עָשִׁ֗יר אַךְ־לְמַחְסֽוֹר׃</verse>
<verse><4space />הַ֥ט אׇזְנְךָ֗ וּ֭שְׁמַע דִּבְרֵ֣י חֲכָמִ֑ים<1space />וְ֝לִבְּךָ֗ תָּשִׁ֥ית לְדַעְתִּֽי׃</verse>
<verse><4space />כִּֽי־נָ֭עִים כִּֽי־תִשְׁמְרֵ֣ם בְּבִטְנֶ֑ךָ<1space />יִכֹּ֥נוּ יַ֝חְדָּ֗ו עַל־שְׂפָתֶֽיךָ׃</verse>
<verse><4space />לִֽהְי֣וֹת בַּ֭יהֹוָה מִבְטַחֶ֑ךָ<1space />הוֹדַעְתִּ֖יךָ הַיּ֣וֹם אַף־אָֽתָּה׃</verse>
<verse><4space />הֲלֹ֤א כָתַ֣בְתִּֽי לְ֭ךָ <qereketiv qere="שָׁלִשִׁ֑ים" ketiv="שלשום" /><1space />בְּמֹ֖עֵצ֣וֹת וָדָֽעַת׃</verse>
<verse><4space />לְהוֹדִֽיעֲךָ֗ קֹ֭שְׁטְ אִמְרֵ֣י אֱמֶ֑ת<1space />לְהָשִׁ֥יב אֲמָרִ֥ים אֱ֝מֶ֗ת לְשֹׁלְחֶֽיךָ׃</verse>
<verse><4space />אַֽל־תִּגְזׇל־דָּ֭ל כִּ֣י דַל־ה֑וּא<1space />וְאַל־תְּדַכֵּ֖א עָנִ֣י בַשָּֽׁעַר׃</verse>
<verse><4space />כִּֽי־יְ֭הֹוָה יָרִ֣יב רִיבָ֑ם<1space />וְקָבַ֖ע אֶת־קֹבְעֵיהֶ֣ם נָֽפֶשׁ׃</verse>
<verse><4space />אַל־תִּ֭תְרַע אֶת־בַּ֣עַל אָ֑ף<1space />וְאֶת־אִ֥ישׁ חֵ֝מ֗וֹת לֹ֣א תָבֽוֹא׃</verse>
<verse><4space />פֶּן־תֶּאֱלַ֥ף אֹרְחֹתָ֑ו<1space />וְלָקַחְתָּ֖ מוֹקֵ֣שׁ לְנַפְשֶֽׁךָ׃</verse>
<verse><4space />אַל־תְּהִ֥י בְתֹֽקְעֵי־כָ֑ף<1space />בַּ֝עֹרְבִ֗ים מַשָּׁאֽוֹת׃</verse>
<verse><4space />אִם־אֵֽין־לְךָ֥ לְשַׁלֵּ֑ם<1space />לָ֥מָּה יִקַּ֥ח מִ֝שְׁכָּבְךָ֗ מִתַּחְתֶּֽיךָ׃</verse>
<verse><4space />אַל־תַּ֭סֵּג גְּב֣וּל עוֹלָ֑ם<1space />אֲשֶׁ֖ר עָשׂ֣וּ אֲבוֹתֶֽיךָ׃</verse>
<verse><4space />חָזִ֡יתָ אִ֤ישׁ<legarmeih />מָ֘הִ֤יר בִּמְלַאכְתּ֗וֹ<1space />לִֽפְנֵי־מְלָכִ֥ים יִתְיַצָּ֑ב<2space />בַּל־יִ֝תְיַצֵּ֗ב<0space />לִפְנֵ֥י חֲשֻׁכִּֽים׃</verse>
<verse><open-parasha num="22"/>כִּֽי־תֵ֭שֵׁב לִלְח֣וֹם אֶת־מוֹשֵׁ֑ל<1space />בִּ֥ין תָּ֝בִ֗ין אֶת־אֲשֶׁ֥ר לְפָנֶֽיךָ׃</verse>
<verse><4space />וְשַׂמְתָּ֣ שַׂכִּ֣ין בְּלֹעֶ֑ךָ<1space />אִם־בַּ֖עַל נֶ֣פֶשׁ אָֽתָּה׃</verse>
<verse><4space />אַל־תִּ֭תְאָו לְמַטְעַמּוֹתָ֑יו<1space />וְ֝ה֗וּא לֶ֣חֶם כְּזָבִֽים׃</verse>
<verse><4space />אַל־תִּיגַ֥ע לְֽהַעֲשִׁ֑יר<1space />מִֽבִּינָתְךָ֥ חֲדָֽל׃</verse>
<verse><4space /><qereketiv qere="הֲתָ֤עִיף" ketiv="התעוף" /> עֵינֶ֥יךָ בּ֗וֹ<0space />וְֽאֵ֫ינֶ֥נּוּ<1space />כִּ֤י עָשֹׂ֣ה יַעֲשֶׂה־לּ֣וֹ כְנָפַ֑יִם<2space />כְּ֝נֶ֗שֶׁר <qereketiv qere="יָע֥וּף" ketiv="ועיף" /> הַשָּׁמָֽיִם׃</verse>
<verse><open-parasha num="23"/>אַל־תִּלְחַ֗ם אֶת־לֶ֭חֶם רַ֣ע עָ֑יִן<1space />וְאַל־תִּ֝תְאָ֗ו לְמַטְעַמֹּתָֽיו׃</verse>
<verse><4space />כִּ֤י<legarmeih />כְּמ֥וֹ שָׁעַ֥ר בְּנַפְשׁ֗וֹ<0space />כֶּ֫ן ה֥וּא<1space />אֱכ֣וֹל וּ֭שְׁתֵה יֹ֣אמַר לָ֑ךְ<2space />וְ֝לִבּ֗וֹ בַּל־עִמָּֽךְ׃</verse>
<verse><4space />פִּֽתְּךָ־אָכַ֥לְתָּ תְקִיאֶ֑נָּה<1space />וְ֝שִׁחַ֗תָּ דְּבָרֶ֥יךָ הַנְּעִימִֽים׃</verse>
<verse><4space />בְּאׇזְנֵ֣י כְ֭סִיל אַל־תְּדַבֵּ֑ר<1space />כִּֽי־יָ֝ב֗וּז לְשֵׂ֣כֶל מִלֶּֽיךָ׃</verse>
<verse><4space />אַל־תַּ֭סֵּג גְּב֣וּל עוֹלָ֑ם<1space />וּבִשְׂדֵ֥י יְ֝תוֹמִ֗ים אַל־תָּבֹֽא׃</verse>
<verse><4space />כִּֽי־גֹאֲלָ֥ם חָזָ֑ק<1space />הֽוּא־יָרִ֖יב אֶת־רִיבָ֣ם אִתָּֽךְ׃</verse>
<verse><4space />הָבִ֣יאָה לַמּוּסָ֣ר לִבֶּ֑ךָ<1space />וְ֝אׇזְנֶ֗ךָ לְאִמְרֵי־דָֽעַת׃</verse>
<verse><4space />אַל־תִּמְנַ֣ע מִנַּ֣עַר מוּסָ֑ר<1space />כִּֽי־תַכֶּ֥נּוּ בַ֝שֵּׁ֗בֶט לֹ֣א יָמֽוּת׃</verse>
<verse><4space />אַ֭תָּה בַּשֵּׁ֣בֶט תַּכֶּ֑נּוּ<1space />וְ֝נַפְשׁ֗וֹ מִשְּׁא֥וֹל תַּצִּֽיל׃</verse>
<verse><4space />בְּ֭נִי אִם־חָכַ֣ם לִבֶּ֑ךָ<1space />יִשְׂמַ֖ח לִבִּ֣י גַם־אָֽנִי׃</verse>
<verse><4space />וְתַעְלֹ֥זְנָה כִלְיוֹתָ֑י<1space />בְּדַבֵּ֥ר שְׂ֝פָתֶ֗יךָ מֵישָׁרִֽים׃</verse>
<verse><4space />אַל־יְקַנֵּ֣א לִ֭בְּךָ בַּחַטָּאִ֑ים<1space />כִּ֥י אִם־בְּיִרְאַת־יְ֝הֹוָ֗ה כׇּל־הַיּֽוֹם׃</verse>
<verse><4space />כִּ֭י אִם־יֵ֣שׁ אַחֲרִ֑ית<1space />וְ֝תִקְוָתְךָ֗ לֹ֣א תִכָּרֵֽת׃</verse>
<verse><4space />שְׁמַע־אַתָּ֣ה בְנִ֣י וַחֲכָ֑ם<1space />וְאַשֵּׁ֖ר בַּדֶּ֣רֶךְ לִבֶּֽךָ׃</verse>
<verse><4space />אַל־תְּהִ֥י בְסֹֽבְאֵי־יָ֑יִן<1space />בְּזֹלְלֵ֖י בָשָׂ֣ר לָֽמוֹ׃</verse>
<verse><4space />כִּֽי־סֹבֵ֣א וְ֭זוֹלֵל יִוָּרֵ֑שׁ<1space />וּ֝קְרָעִ֗ים תַּלְבִּ֥ישׁ נוּמָֽה׃</verse>
<verse><4space />שְׁמַ֣ע לְ֭אָבִיךָ זֶ֣ה יְלָדֶ֑ךָ<1space />וְאַל־תָּ֝ב֗וּז כִּֽי־זָקְנָ֥ה אִמֶּֽךָ׃</verse>
<verse><4space />אֱמֶ֣ת קְ֭נֵה וְאַל־תִּמְכֹּ֑ר<1space />חׇכְמָ֖ה וּמוּסָ֣ר וּבִינָֽה׃</verse>
<verse><4space /><qereketiv qere="גִּ֣יל" ketiv="גול" /> יָ֭גִיל אֲבִ֣י צַדִּ֑יק<1space /><qereketiv qere="וְיוֹלֵ֥ד" ketiv="יולד" /> חָ֝כָ֗ם <qereketiv qere="יִשְׂמַח־" ketiv="וישמח" />בּֽוֹ׃</verse>
<verse><4space />יִֽשְׂמַח־אָבִ֥יךָ וְאִמֶּ֑ךָ<1space />וְ֝תָגֵ֗ל יוֹלַדְתֶּֽךָ׃</verse>
<verse><4space />תְּנָה־בְנִ֣י לִבְּךָ֣ לִ֑י<1space />וְ֝עֵינֶ֗יךָ דְּרָכַ֥י <qereketiv qere="תִּצֹּֽרְנָה" ketiv="תרצנה" />׃</verse>
<verse><4space />כִּֽי־שׁוּחָ֣ה עֲמֻקָּ֣ה זוֹנָ֑ה<1space />וּבְאֵ֥ר צָ֝רָ֗ה נׇכְרִיָּֽה׃</verse>
<verse><4space />אַף־הִ֭יא כְּחֶ֣תֶף תֶּאֱרֹ֑ב<1space />וּ֝בוֹגְדִ֗ים בְּאָדָ֥ם תּוֹסִֽף׃</verse>
<verse><4space />לְמִ֨י א֥וֹי לְמִ<upside-atnach />י אֲב֡וֹי<1space />לְמִ֤י <qereketiv qere="מִדְיָנִ֨ים<legarmeih />" ketiv="מדונים" />לְמִ֥י שִׂ֗יחַ<3space />לְ֭מִי פְּצָעִ֣ים חִנָּ֑ם<1space />לְ֝מִ֗י חַכְלִל֥וּת עֵינָֽיִם׃</verse>
<verse><4space />לַֽמְאַחֲרִ֥ים עַל־הַיָּ֑יִן<1space />לַ֝בָּאִ֗ים לַחְקֹ֥ר מִמְסָֽךְ׃</verse>
<verse><4space />אַל־תֵּ֥רֶא יַיִן֮ כִּ֤י יִתְאַ֫דָּ֥ם<1space />כִּֽי־יִתֵּ֣ן <qereketiv qere="בַּכּ֣וֹס" ketiv="בכיס" /> עֵינ֑וֹ<2space />יִ֝תְהַלֵּ֗ךְ<0space />בְּמֵֽישָׁרִֽים׃</verse>
<verse><4space />אַ֭חֲרִיתוֹ כְּנָחָ֣שׁ יִשָּׁ֑ךְ<1space />וּֽכְצִפְעֹנִ֥י יַפְרִֽשׁ׃</verse>
<verse><4space />עֵ֭ינֶיךָ יִרְא֣וּ זָר֑וֹת<1space />וְ֝לִבְּךָ֗ יְדַבֵּ֥ר תַּהְפֻּכֽוֹת׃</verse>
<verse><4space />וְ֭הָיִיתָ כְּשֹׁכֵ֣ב בְּלֶב־יָ֑ם<1space />וּ֝כְשֹׁכֵ֗ב בְּרֹ֣אשׁ חִבֵּֽל׃</verse>
<verse><4space />הִכּ֥וּנִי בַל־חָלִיתִי֮<1space />הֲלָמ֗וּנִי בַּל־יָ֫דָ֥עְתִּי<3space />מָתַ֥י אָקִ֑יץ<1space />א֝וֹסִ֗יף אֲבַקְשֶׁ֥נּוּ עֽוֹד׃</verse>
<verse>מ:אין פרשה בתחילת פרק בספרי אמ"תאַל־תְּ֭קַנֵּא בְּאַנְשֵׁ֣י רָעָ֑ה<1space />וְאַל־תִּ֝תְאָ֗ו לִֽהְי֥וֹת אִתָּֽם׃</verse>
<verse><4space />כִּי־שֹׁ֭ד יֶהְגֶּ֣ה לִבָּ֑ם<1space />וְ֝עָמָ֗ל שִׂפְתֵיהֶ֥ם תְּדַבֵּֽרְנָה׃</verse>
<verse><4space />בְּ֭חָכְמָה יִבָּ֣נֶה בָּ֑יִת<1space />וּ֝בִתְבוּנָ֗ה יִתְכּוֹנָֽן׃</verse>
<verse><4space />וּ֭בְדַעַת חֲדָרִ֣ים יִמָּלְא֑וּ<1space />כׇּל־ה֖וֹן יָקָ֣ר וְנָעִֽים׃</verse>
<verse><4space />גֶּבֶר־חָכָ֥ם בַּע֑וֹז<1space />וְאִֽישׁ־דַּ֗֝עַת מְאַמֶּץ־כֹּֽחַ׃</verse>
<verse><4space />כִּ֣י בְ֭תַחְבֻּלוֹת תַּעֲשֶׂה־לְּךָ֣ מִלְחָמָ֑ה<1space />וּ֝תְשׁוּעָ֗ה בְּרֹ֣ב יוֹעֵֽץ׃</verse>
<verse><4space />רָאמ֣וֹת לֶאֱוִ֣יל חׇכְמ֑וֹת<1space />בַּ֝שַּׁ֗עַר לֹ֣א יִפְתַּח־פִּֽיהוּ׃</verse>
<verse><4space />מְחַשֵּׁ֥ב לְהָרֵ֑עַ<1space />ל֗֝וֹ בַּעַל־מְזִמּ֥וֹת יִקְרָֽאוּ׃</verse>
<verse><4space />זִמַּ֣ת אִוֶּ֣לֶת חַטָּ֑את<1space />וְתוֹעֲבַ֖ת לְאָדָ֣ם לֵֽץ׃</verse>
<verse><4space />הִ֭תְרַפִּיתָ בְּי֥וֹם צָרָ֗ה<1space />צַ֣ר כֹּחֶֽכָה׃</verse>
<verse><4space />הַ֭צֵּל לְקֻחִ֣ים לַמָּ֑וֶת<1space />וּמָטִ֥ים לַ֝הֶ֗רֶג אִם־תַּחְשֽׂוֹךְ׃</verse>
<verse><4space />כִּֽי־תֹאמַ֗ר<0space />הֵן֮ לֹֽא־יָדַ<upside-atnach />עְנ֫וּ זֶ֥ה<1space />הֲֽלֹא־תֹ֘כֵ֤ן לִבּ֨וֹת<legarmeih />הֽוּא־יָבִ֗ין<2space />וְנֹצֵ֣ר נַ֭פְשְׁךָ ה֣וּא יֵדָ֑ע<1space />וְהֵשִׁ֖יב לְאָדָ֣ם כְּפׇעֳלֽוֹ׃</verse>
<verse><4space />אֱכׇל־בְּנִ֣י דְבַ֣שׁ כִּי־ט֑וֹב<1space />וְנֹ֥פֶת מָ֝ת֗וֹק עַל־חִכֶּֽךָ׃</verse>
<verse><4space />כֵּ֤ן<legarmeih />דְּעֶ֥ה חׇכְמָ֗ה לְנַ֫פְשֶׁ֥ךָ<1space />אִם־מָ֭צָאתָ וְיֵ֣שׁ אַחֲרִ֑ית<2space />וְ֝תִקְוָתְךָ֗<0space />לֹ֣א תִכָּרֵֽת׃</verse>
<verse><open-parasha num="24"/>אַל־תֶּאֱרֹ֣ב רָ֭שָׁע לִנְוֵ֣ה צַדִּ֑יק<1space />אַֽל־תְּשַׁדֵּ֥ד רִבְצֽוֹ׃</verse>
<verse><4space />כִּ֤י שֶׁ֨בַע<legarmeih />יִפּ֣וֹל צַדִּ֣יק וָקָ֑ם<1space />וּ֝רְשָׁעִ֗ים יִכָּשְׁל֥וּ בְרָעָֽה׃</verse>
<verse><4space />בִּנְפֹ֣ל <qereketiv qere="א֭וֹיִבְךָ" ketiv="אויביך" /> אַל־תִּשְׂמָ֑ח<1space />וּ֝בִכָּשְׁל֗וֹ אַל־יָגֵ֥ל לִבֶּֽךָ׃</verse>
<verse><4space />פֶּן־יִרְאֶ֣ה יְ֭הֹוָה וְרַ֣ע בְּעֵינָ֑יו<1space />וְהֵשִׁ֖יב מֵעָלָ֣יו אַפּֽוֹ׃</verse>
<verse><4space />אַל־תִּתְחַ֥ר בַּמְּרֵעִ֑ים<1space />אַל־תְּ֝קַנֵּ֗א בָּֽרְשָׁעִֽים׃</verse>
<verse><4space />כִּ֤י<legarmeih />לֹא־תִהְיֶ֣ה אַחֲרִ֣ית לָרָ֑ע<1space />נֵ֖ר רְשָׁעִ֣ים יִדְעָֽךְ׃</verse>
<verse><4space />יְרָא־אֶת־יְהֹוָ֣ה בְּנִ֣י וָמֶ֑לֶךְ<1space />עִם־שׁ֝וֹנִ֗ים אַל־תִּתְעָרָֽב׃</verse>
<verse><4space />כִּֽי־פִ֭תְאֹם יָק֣וּם אֵידָ֑ם<1space />וּפִ֥יד שְׁ֝נֵיהֶ֗ם מִ֣י יוֹדֵֽעַ׃</verse>
<verse><open-parasha num="25"/>גַּם־אֵ֥לֶּה לַחֲכָמִ֑ים<1space />הַֽכֵּר־פָּנִ֖ים בְּמִשְׁפָּ֣ט בַּל־טֽוֹב׃</verse>
<verse><4space />אֹ֤מֵ֨ר<legarmeih />לְרָשָׁע֮<0space />צַדִּ<upside-atnach />יק אָ֥֫תָּה<1space />יִקְּבֻ֥הוּ עַמִּ֑ים<2space />יִזְעָמ֥וּהוּ לְאֻמִּֽים׃</verse>
<verse><4space />וְלַמּוֹכִיחִ֥ים יִנְעָ֑ם<1space />וַ֝עֲלֵיהֶ֗ם תָּב֥וֹא בִרְכַּת־טֽוֹב׃</verse>
<verse><4space />שְׂפָתַ֥יִם יִשָּׁ֑ק<1space />מֵ֝שִׁ֗יב דְּבָרִ֥ים נְכֹחִֽים׃</verse>
<verse><4space />הָ֘כֵ֤ן בַּח֨וּץ<legarmeih />מְלַאכְתֶּ֗ךָ<1space />וְעַתְּדָ֣הּ בַּשָּׂדֶ֣ה לָ֑ךְ<2space />אַ֝חַ֗ר<0space />וּבָנִ֥יתָ בֵיתֶֽךָ׃</verse>
<verse><open-parasha num="26"/>אַל־תְּהִ֣י עֵד־חִנָּ֣ם בְּרֵעֶ֑ךָ<1space />וַ֝הֲפִתִּ֗יתָ בִּשְׂפָתֶֽיךָ׃</verse>
<verse><4space />אַל־תֹּאמַ֗ר<1space />כַּאֲשֶׁ֣ר עָֽשָׂה־לִ֭י<0space />כֵּ֤ן אֶעֱשֶׂה־לּ֑וֹ<2space />אָשִׁ֖יב לָאִ֣ישׁ כְּפׇעֳלֽוֹ׃</verse>
<verse><open-parasha num="27"/>עַל־שְׂדֵ֣ה אִישׁ־עָצֵ֣ל עָבַ֑רְתִּי<1space />וְעַל־כֶּ֗֝רֶם אָדָ֥ם חֲסַר־לֵֽב׃</verse>
<verse><4space />וְהִנֵּ֨ה עָ֘לָ֤ה כֻלּ֨וֹ<legarmeih /><0space />קִמְּשֹׂנִ֗ים<1space />כָּסּ֣וּ פָנָ֣יו חֲרֻלִּ֑ים<2space />וְגֶ֖דֶר אֲבָנָ֣יו נֶהֱרָֽסָה׃</verse>
<verse><4space />וָאֶחֱזֶ֣ה אָֽ֭נֹכִי אָשִׁ֣ית לִבִּ֑י<1space />רָ֝אִ֗יתִי לָקַ֥חְתִּי מוּסָֽר׃</verse>
<verse><4space />מְעַ֣ט שֵׁ֭נוֹת מְעַ֣ט תְּנוּמ֑וֹת<1space />מְעַ֓ט<legarmeih />חִבֻּ֖ק יָדַ֣יִם לִשְׁכָּֽב׃</verse>
<verse><4space />וּבָֽא־מִתְהַלֵּ֥ךְ רֵישֶׁ֑ךָ<1space />וּ֝מַחְסֹרֶ֗יךָ כְּאִ֣ישׁ מָגֵֽן׃</verse>
<verse><open-parasha num="28"/>גַּם־אֵ֭לֶּה מִשְׁלֵ֣י שְׁלֹמֹ֑ה<1space />אֲשֶׁ֥ר הֶ֝עְתִּ֗יקוּ אַנְשֵׁ֤י<legarmeih />חִזְקִיָּ֬ה מֶלֶךְ־יְהוּדָֽה׃</verse>
<verse><4space />כְּבֹ֣ד אֱ֭לֹהִים הַסְתֵּ֣ר דָּבָ֑ר<1space />וּכְבֹ֥ד מְ֝לָכִ֗ים חֲקֹ֣ר דָּבָֽר׃</verse>
<verse><4space />שָׁמַ֣יִם לָ֭רוּם וָאָ֣רֶץ לָעֹ֑מֶק<1space />וְלֵ֥ב מְ֝לָכִ֗ים אֵ֣ין חֵֽקֶר׃</verse>
<verse><4space />הָג֣וֹ סִיגִ֣ים מִכָּ֑סֶף<1space />וַיֵּצֵ֖א לַצֹּרֵ֣ף כֶּֽלִי׃</verse>
<verse><4space />הָג֣וֹ רָ֭שָׁע לִפְנֵי־מֶ֑לֶךְ<1space />וְיִכּ֖וֹן בַּצֶּ֣דֶק כִּסְאֽוֹ׃</verse>
<verse><4space />אַל־תִּתְהַדַּ֥ר לִפְנֵי־מֶ֑לֶךְ<1space />וּבִמְק֥וֹם גְּ֝דֹלִ֗ים אַֽל־תַּעֲמֹֽד׃</verse>
<verse><4space />כִּ֤י ט֥וֹב אֲמׇר־לְךָ֗<0space />עֲֽלֵ֫ה הֵ֥נָּה<1space />מֵ֭הַשְׁפִּ֣ילְךָ לִפְנֵ֣י נָדִ֑יב<2space />אֲשֶׁ֖ר רָא֣וּ עֵינֶֽיךָ׃</verse>
<verse><4space />אַל־תֵּצֵ֥א לָרִ֗ב<0space />מַ֫הֵ֥ר<1space />פֶּ֣ן מַה־תַּ֭עֲשֶׂה בְּאַחֲרִיתָ֑הּ<2space />בְּהַכְלִ֖ים אֹתְךָ֣ רֵעֶֽךָ׃</verse>
<verse><4space />רִ֭יבְךָ רִ֣יב אֶת־רֵעֶ֑ךָ<1space />וְס֖וֹד אַחֵ֣ר אַל־תְּגָֽל׃</verse>
<verse><4space />פֶּֽן־יְחַסֶּדְךָ֥ שֹׁמֵ֑עַ<1space />וְ֝דִבָּתְךָ֗ לֹ֣א תָשֽׁוּב׃</verse>
<verse><4space />תַּפּוּחֵ֣י זָ֭הָב בְּמַשְׂכִּיּ֥וֹת כָּ֑סֶף<1space />דָּ֝בָ֗ר דָּבֻ֥ר עַל־אׇפְנָֽיו׃</verse>
<verse><4space />נֶ֣זֶם זָ֭הָב וַחֲלִי־כָ֑תֶם<1space />מוֹכִ֥יחַ חָ֝כָ֗ם עַל־אֹ֥זֶן שֹׁמָֽעַת׃</verse>
<verse><4space />כְּצִנַּת־שֶׁ֨לֶג<legarmeih /><0space />|רווח=לאבְּי֬וֹם קָצִ֗יר<1space />צִ֣יר נֶ֭אֱמָן לְשֹׁלְחָ֑יו<2space />וְנֶ֖פֶשׁ אֲדֹנָ֣יו יָשִֽׁיב׃</verse>
<verse><open-parasha num="29"/>נְשִׂיאִ֣ים וְ֭רוּחַ וְגֶ֣שֶׁם אָ֑יִן<1space />אִ֥ישׁ מִ֝תְהַלֵּ֗ל בְּמַתַּת־שָֽׁקֶר׃</verse>
<verse><4space />בְּאֹ֣רֶךְ אַ֭פַּיִם יְפֻתֶּ֣ה קָצִ֑ין<1space />וְלָשׁ֥וֹן רַ֝כָּ֗ה תִּשְׁבׇּר־גָּֽרֶם׃</verse>
<verse><4space />דְּבַ֣שׁ מָ֭צָאתָ אֱכֹ֣ל דַּיֶּ֑ךָּ<1space />פֶּן־תִּ֝שְׂבָּעֶ֗נּוּ וַהֲקֵאתֽוֹ׃</verse>
<verse><4space />הֹקַ֣ר רַ֭גְלְךָ מִבֵּ֣ית רֵעֶ֑ךָ<1space />פֶּן־יִ֝שְׂבָּעֲךָ֗ וּשְׂנֵאֶֽךָ׃</verse>
<verse><4space />מֵפִ֣יץ וְ֭חֶרֶב וְחֵ֣ץ שָׁנ֑וּן<1space />אִ֥ישׁ עֹנֶ֥ה בְ֝רֵעֵ֗הוּ עֵ֣ד שָֽׁקֶר׃</verse>
<verse><4space />שֵׁ֣ן רֹ֭עָה וְרֶ֣גֶל מוּעָ֑דֶת<1space />מִבְטָ֥ח בּ֝וֹגֵ֗ד בְּי֣וֹם צָרָֽה׃</verse>
<verse><4space />מַ֥עֲדֶה־בֶּ֨גֶד<legarmeih />בְּי֣וֹם קָ֭רָה<1space />חֹ֣מֶץ עַל־נָ֑תֶר<2space />וְשָׁ֥ר בַּ֝שִּׁרִ֗ים<0space />עַ֣ל לֶב־רָֽע׃</verse>
<verse><open-parasha num="30"/>אִם־רָעֵ֣ב שֹׂ֭נַאֲךָ הַאֲכִלֵ֣הוּ לָ֑חֶם<1space />וְאִם־צָ֝מֵ֗א הַשְׁקֵ֥הוּ מָֽיִם׃</verse>
<verse><4space />כִּ֤י גֶחָלִ֗ים אַ֭תָּה חֹתֶ֣ה עַל־רֹאשׁ֑וֹ<1space />וַ֝יהֹוָ֗ה יְשַׁלֶּם־לָֽךְ׃</verse>
<verse><4space />ר֣וּחַ צָ֭פוֹן תְּח֣וֹלֵֽל גָּ֑שֶׁם<1space />וּפָנִ֥ים נִ֝זְעָמִ֗ים לְשׁ֣וֹן סָֽתֶר׃</verse>
<verse><4space />ט֗וֹב שֶׁ֥בֶת עַל־פִּנַּת־גָּ֑ג<1space />מֵאֵ֥שֶׁת <qereketiv qere="מִ֝דְיָנִ֗ים" ketiv="מדונים" /> וּבֵ֥ית חָֽבֶר׃</verse>
<verse><4space />מַ֣יִם קָ֭רִים עַל־נֶ֣פֶשׁ עֲיֵפָ֑ה<1space />וּשְׁמוּעָ֥ה ט֝וֹבָ֗ה מֵאֶ֥רֶץ מֶרְחָֽק׃</verse>
<verse><4space />מַעְיָ֣ן נִ֭רְפָּשׂ וּמָק֣וֹר מׇשְׁחָ֑ת<1space />צַ֝דִּ֗יק מָ֣ט לִפְנֵֽי־רָשָֽׁע׃</verse>
<verse><4space />אָ֘כֹ֤ל דְּבַ֣שׁ הַרְבּ֣וֹת לֹא־ט֑וֹב<1space />וְחֵ֖קֶר כְּבֹדָ֣ם כָּבֽוֹד׃</verse>
<verse><4space />עִ֣יר פְּ֭רוּצָה אֵ֣ין חוֹמָ֑ה<1space />אִ֗֝ישׁ אֲשֶׁ֤ר אֵ֖ין מַעְצָ֣ר לְרוּחֽוֹ׃</verse>
<verse>מ:אין פרשה בתחילת פרק בספרי אמ"תכַּשֶּׁ֤לֶג<legarmeih />בַּקַּ֗יִץ וְכַמָּטָ֥ר בַּקָּצִ֑יר<1space />כֵּ֤ן לֹֽא־נָאוֶ֖ה לִכְסִ֣יל כָּבֽוֹד׃</verse>
<verse><4space />כַּצִּפּ֣וֹר לָ֭נוּד כַּדְּר֣וֹר לָע֑וּף<1space />כֵּ֥ן קִֽלְלַ֥ת חִ֝נָּ֗ם <qereketiv qere="ל֣וֹ" ketiv="לא" /> תָבֹֽא׃</verse>
<verse><4space />שׁ֣וֹט לַ֭סּוּס מֶ֣תֶג לַחֲמ֑וֹר<1space />וְ֝שֵׁ֗בֶט לְגֵ֣ו כְּסִילִֽים׃</verse>
<verse><4space />אַל־תַּ֣עַן כְּ֭סִיל כְּאִוַּלְתּ֑וֹ<1space />פֶּֽן־תִּשְׁוֶה־לּ֥וֹ גַם־אָֽתָּה׃</verse>
<verse><4space />עֲנֵ֣ה כְ֭סִיל כְּאִוַּלְתּ֑וֹ<1space />פֶּן־יִהְיֶ֖ה חָכָ֣ם בְּעֵינָֽיו׃</verse>
<verse><4space />מְקַצֶּ֣ה רַ֭גְלַיִם חָמָ֣ס שֹׁתֶ֑ה<1space />שֹׁלֵ֖חַ דְּבָרִ֣ים בְּיַד־כְּסִֽיל׃</verse>
<verse><4space />דַּלְי֣וּ שֹׁ֭קַיִם מִפִּסֵּ֑חַ<1space />וּ֝מָשָׁ֗ל בְּפִ֣י כְסִילִֽים׃</verse>
<verse><4space />כִּצְר֣וֹר אֶ֭בֶן בְּמַרְגֵּמָ֑ה<1space />כֵּן־נוֹתֵ֖ן לִכְסִ֣יל כָּבֽוֹד׃</verse>
<verse><4space />ח֭וֹחַ עָלָ֣ה בְיַד־שִׁכּ֑וֹר<1space />וּ֝מָשָׁ֗ל בְּפִ֣י כְסִילִֽים׃</verse>
<verse><4space />רַ֥ב מְחוֹלֵֽל־כֹּ֑ל<1space />וְשֹׂכֵ֥ר כְּ֝סִ֗יל וְשֹׂכֵ֥ר עֹבְרִֽים׃</verse>
<verse><4space />כְּ֭כֶלֶב שָׁ֣ב עַל־קֵא֑וֹ<1space />כְּ֝סִ֗יל שׁוֹנֶ֥ה בְאִוַּלְתּֽוֹ׃</verse>
<verse><4space />רָאִ֗יתָ אִ֭ישׁ חָכָ֣ם בְּעֵינָ֑יו<1space />תִּקְוָ֖ה לִכְסִ֣יל מִמֶּֽנּוּ׃</verse>
<verse><4space />אָמַ֣ר עָ֭צֵל שַׁ֣חַל בַּדָּ֑רֶךְ<1space />אֲ֝רִ֗י בֵּ֣ין הָרְחֹבֽוֹת׃</verse>
<verse><4space />הַ֭דֶּלֶת תִּסּ֣וֹב עַל־צִירָ֑הּ<1space />וְ֝עָצֵ֗ל עַל־מִטָּתֽוֹ׃</verse>
<verse><4space />טָ֘מַ֤ן עָצֵ֣ל יָ֭דוֹ בַּצַּלָּ֑חַת<1space />נִ֝לְאָ֗ה לַהֲשִׁיבָ֥הּ אֶל־פִּֽיו׃</verse>
<verse><4space />חָכָ֣ם עָצֵ֣ל בְּעֵינָ֑יו<1space />מִ֝שִּׁבְעָ֗ה מְשִׁ֣יבֵי טָֽעַם׃</verse>
<verse><4space />מַחֲזִ֥יק בְּאׇזְנֵי־כָ֑לֶב<1space />עֹבֵ֥ר מִ֝תְעַבֵּ֗ר עַל־רִ֥יב לֹּא־לֽוֹ׃</verse>
<verse><4space />כְּֽ֭מִתְלַהְלֵהַּ הַיֹּרֶ֥ה זִקִּ֗ים<1space />חִצִּ֥ים וָמָֽוֶת׃</verse>
<verse><4space />כֵּֽן־אִ֭ישׁ רִמָּ֣ה אֶת־רֵעֵ֑הוּ<1space />וְ֝אָמַ֗ר הֲֽלֹא־מְשַׂחֵ֥ק אָֽנִי׃</verse>
<verse><4space />בְּאֶ֣פֶס עֵ֭צִים תִּכְבֶּה־אֵ֑שׁ<1space />וּבְאֵ֥ין נִ֝רְגָּ֗ן יִשְׁתֹּ֥ק מָדֽוֹן׃</verse>
<verse><4space />פֶּחָ֣ם לְ֭גֶחָלִים וְעֵצִ֣ים לְאֵ֑שׁ<1space />וְאִ֥ישׁ <qereketiv qere="מִ֝דְיָנִ֗ים" ketiv="מדונים" /> לְחַרְחַר־רִֽיב׃</verse>
<verse><open-parasha num="31"/>דִּבְרֵ֣י נִ֭רְגָּן כְּמִֽתְלַהֲמִ֑ים<1space />וְ֝הֵ֗ם יָרְד֥וּ חַדְרֵי־בָֽטֶן׃</verse>
<verse><4space />כֶּ֣סֶף סִ֭יגִים מְצֻפֶּ֣ה עַל־חָ֑רֶשׂ<1space />שְׂפָתַ֖יִם דֹּלְקִ֣ים וְלֶב־רָֽע׃</verse>
<verse><4space />בִּ֭שְׂפָתָו יִנָּכֵ֣ר שׂוֹנֵ֑א<1space />וּ֝בְקִרְבּ֗וֹ יָשִׁ֥ית מִרְמָֽה׃</verse>
<verse><4space />כִּֽי־יְחַנֵּ֣ן ק֭וֹלוֹ אַל־תַּאֲמֶן־בּ֑וֹ<1space />כִּ֤י שֶׁ֖בַע תּוֹעֵב֣וֹת בְּלִבּֽוֹ׃</verse>
<verse><4space />תִּכַּסֶּ֣ה שִׂ֭נְאָה בְּמַשָּׁא֑וֹן<1space />תִּגָּלֶ֖ה רָֽעָת֣וֹ בְקָהָֽל׃</verse>
<verse><4space />כֹּֽרֶה־שַּׁ֭חַת בָּ֣הּ יִפּ֑וֹל<1space />וְג֥וֹלֵֽל אֶ֗֝בֶן אֵלָ֥יו תָּשֽׁוּב׃</verse>
<verse><4space />לְֽשׁוֹן־שֶׁ֭קֶר יִשְׂנָ֣א דַכָּ֑יו<1space />וּפֶ֥ה חָ֝לָ֗ק יַעֲשֶׂ֥ה מִדְחֶֽה׃</verse>
<verse>מ:אין פרשה בתחילת פרק בספרי אמ"תאַֽל־תִּ֭תְהַלֵּל בְּי֣וֹם מָחָ֑ר<1space />כִּ֤י לֹֽא־תֵ֝דַ֗ע מַה־יֵּ֥לֶד יֽוֹם׃</verse>
<verse><4space />יְהַלֶּלְךָ֣ זָ֣ר וְלֹא־פִ֑יךָ<1space />נׇ֝כְרִ֗י וְאַל־שְׂפָתֶֽיךָ׃</verse>
<verse><4space />כֹּֽבֶד־אֶ֭בֶן וְנֵ֣טֶל הַח֑וֹל<1space />וְכַ֥עַס אֱ֝וִ֗יל כָּבֵ֥ד מִשְּׁנֵיהֶֽם׃</verse>
<verse><4space />אַכְזְרִיּ֣וּת חֵ֭מָה וְשֶׁ֣טֶף אָ֑ף<1space />וּמִ֥י יַ֝עֲמֹ֗ד לִפְנֵ֥י קִנְאָֽה׃</verse>
<verse><4space />ט֭וֹבָה תּוֹכַ֣חַת מְגֻלָּ֑ה<1space />מֵאַהֲבָ֥ה מְסֻתָּֽרֶת׃</verse>
<verse><4space />נֶ֭אֱמָנִים פִּצְעֵ֣י אוֹהֵ֑ב<1space />וְ֝נַעְתָּר֗וֹת נְשִׁיק֥וֹת שׂוֹנֵֽא׃</verse>
<verse><4space />נֶ֣פֶשׁ שְׂ֭בֵעָה תָּב֣וּס נֹ֑פֶת<1space />וְנֶ֥פֶשׁ רְ֝עֵבָ֗ה כׇּל־מַ֥ר מָתֽוֹק׃</verse>
<verse><4space />כְּ֭צִפּוֹר נוֹדֶ֣דֶת מִן־קִנָּ֑הּ<1space />כֵּֽן־אִ֗֝ישׁ נוֹדֵ֥ד מִמְּקוֹמֽוֹ׃</verse>
<verse><4space />שֶׁ֣מֶן וּ֭קְטֹרֶת יְשַׂמַּֽח־לֵ֑ב<1space />וּמֶ֥תֶק רֵ֝עֵ֗הוּ מֵעֲצַת־נָֽפֶשׁ׃</verse>
<verse><4space />רֵ֥עֲךָ֨ <qereketiv qere="וְרֵ<galgal />עַ" ketiv="ורעה" /> אָבִ֡יךָ אַֽל־תַּעֲזֹ֗ב<1space />וּבֵ֥ית אָחִ֗יךָ אַל־תָּ֭בוֹא בְּי֣וֹם אֵידֶ֑ךָ<2space />ט֥וֹב שָׁכֵ֥ן קָ֝ר֗וֹב<0space />מֵאָ֥ח רָחֽוֹק׃</verse>
<verse><4space />חֲכַ֣ם בְּ֭נִי וְשַׂמַּ֣ח לִבִּ֑י<1space />וְאָשִׁ֖יבָה חֹרְפִ֣י דָבָֽר׃</verse>
<verse><4space />עָר֤וּם<legarmeih />רָאָ֣ה רָעָ֣ה נִסְתָּ֑ר<1space />פְּ֝תָאיִ֗ם עָבְר֥וּ נֶעֱנָֽשׁוּ׃</verse>
<verse><4space />קַח־בִּ֭גְדוֹ כִּי־עָ֣רַב זָ֑ר<1space />וּבְעַ֖ד נׇכְרִיָּ֣ה חַבְלֵֽהוּ׃</verse>
<verse><4space />מְבָ֘רֵ֤ךְ רֵעֵ֨הוּ<legarmeih />בְּק֣וֹל גָּ֭דוֹל בַּבֹּ֣קֶר הַשְׁכֵּ֑ים<1space />קְ֝לָלָ֗ה תֵּחָ֥שֶׁב לֽוֹ׃</verse>
<verse><4space />דֶּ֣לֶף ט֭וֹרֵד בְּי֣וֹם סַגְרִ֑יר<1space />וְאֵ֥שֶׁת <qereketiv qere="מִ֝דְיָנִ֗ים" ketiv="מדונים" /> נִשְׁתָּוָֽה׃</verse>
<verse><4space />צֹפְנֶ֥יהָ צָפַן־ר֑וּחַ<1space />וְשֶׁ֖מֶן יְמִינ֣וֹ יִקְרָֽא׃</verse>
<verse><4space />בַּרְזֶ֣ל בְּבַרְזֶ֣ל יָ֑חַד<1space />וְ֝אִ֗ישׁ יַ֣חַד פְּנֵֽי־רֵעֵֽהוּ׃</verse>
<verse><4space />נֹצֵ֣ר תְּ֭אֵנָה יֹאכַ֣ל פִּרְיָ֑הּ<1space />וְשֹׁמֵ֖ר אֲדֹנָ֣יו יְכֻבָּֽד׃</verse>
<verse><4space />כַּ֭מַּיִם הַפָּנִ֣ים לַפָּנִ֑ים<1space />כֵּ֤ן לֵֽב־הָ֝אָדָ֗ם לָאָדָֽם׃</verse>
<verse><4space />שְׁא֣וֹל וַ֭אֲבַדֹּה לֹ֣א תִשְׂבַּ֑עְנָה<1space />וְעֵינֵ֥י הָ֝אָדָ֗ם לֹ֣א תִשְׂבַּֽעְנָה׃</verse>
<verse><4space />מַצְרֵ֣ף לַ֭כֶּסֶף וְכ֣וּר לַזָּהָ֑ב<1space />וְ֝אִ֗ישׁ לְפִ֣י מַהֲלָלֽוֹ׃</verse>
<verse><4space />אִ֥ם תִּכְתּֽוֹשׁ־אֶת־הָאֱוִ֨יל<legarmeih />בַּ֥מַּכְתֵּ֡שׁ<1space />בְּת֣וֹךְ הָ֭רִיפוֹת בַּעֱלִ֑י<2space />לֹא־תָס֥וּר מֵ֝עָלָ֗יו<0space />אִוַּלְתּֽוֹ׃</verse>
<verse><open-parasha num="32"/>יָדֹ֣עַ תֵּ֭דַע פְּנֵ֣י צֹאנֶ֑ךָ<1space />שִׁ֥ית לִ֝בְּךָ֗ לַעֲדָרִֽים׃</verse>
<verse><4space />כִּ֤י לֹ֣א לְעוֹלָ֣ם חֹ֑סֶן<1space />וְאִם־נֵ֗֝זֶר לְד֣וֹר <qereketiv qere="וָדֽוֹר" ketiv="דור" />׃</verse>
<verse><4space />גָּלָ֣ה חָ֭צִיר וְנִרְאָה־דֶ֑שֶׁא<1space />וְ֝נֶאֶסְפ֗וּ עִשְּׂב֥וֹת הָרִֽים׃</verse>
<verse><4space />כְּבָשִׂ֥ים לִלְבוּשֶׁ֑ךָ<1space />וּמְחִ֥יר שָׂ֝דֶ֗ה עַתּוּדִֽים׃</verse>
<verse><4space />וְדֵ֤י<legarmeih />חֲלֵ֬ב עִזִּ֗ים<1space />לְֽ֭לַחְמְךָ לְלֶ֣חֶם בֵּיתֶ֑ךָ<2space />וְ֝חַיִּ֗ים<0space />לְנַעֲרוֹתֶֽיךָ׃</verse>
<verse>מ:אין פרשה בתחילת פרק בספרי אמ"תנָ֣סוּ וְאֵין־רֹדֵ֣ף רָשָׁ֑ע<1space />וְ֝צַדִּיקִ֗ים כִּכְפִ֥יר יִבְטָֽח׃</verse>
<verse><4space />בְּפֶ֣שַֽׁע אֶ֭רֶץ רַבִּ֣ים שָׂרֶ֑יהָ<1space />וּבְאָדָ֥ם מֵבִ֥ין יֹ֝דֵ֗עַ כֵּ֣ן יַאֲרִֽיךְ׃</verse>
<verse><4space />גֶּֽבֶר־רָ֭שׁ וְעֹשֵׁ֣ק דַּלִּ֑ים<1space />מָטָ֥ר סֹ֝חֵ֗ף וְאֵ֣ין לָֽחֶם׃</verse>
<verse><4space />עֹזְבֵ֣י ת֭וֹרָה יְהַלְל֣וּ רָשָׁ֑ע<1space />וְשֹׁמְרֵ֥י ת֝וֹרָ֗ה יִתְגָּ֥רוּ בָֽם׃</verse>
<verse><open-parasha num="33"/>אַנְשֵׁי־רָ֭ע לֹא־יָבִ֣ינוּ מִשְׁפָּ֑ט<1space />וּמְבַקְשֵׁ֥י יְ֝הֹוָ֗ה יָבִ֥ינוּ כֹֽל׃</verse>
<verse><4space />טֽוֹב־רָ֭שׁ הוֹלֵ֣ךְ בְּתֻמּ֑וֹ<1space />מֵעִקֵּ֥שׁ דְּ֝רָכַ֗יִם וְה֣וּא עָשִֽׁיר׃</verse>
<verse><4space />נוֹצֵ֣ר תּ֭וֹרָה בֵּ֣ן מֵבִ֑ין<1space />וְרֹעֶ֥ה ז֝וֹלְלִ֗ים יַכְלִ֥ים אָבִֽיו׃</verse>
<verse><4space />מַרְבֶּ֣ה ה֭וֹנוֹ בְּנֶ֣שֶׁךְ <qereketiv qere="וְתַרְבִּ֑ית" ketiv="ובתרבית" /><1space />לְחוֹנֵ֖ן דַּלִּ֣ים יִקְבְּצֶֽנּוּ׃</verse>
<verse><4space />מֵסִ֣יר אׇ֭זְנוֹ מִשְּׁמֹ֣עַ תּוֹרָ֑ה<1space />גַּ֥ם תְּ֝פִלָּת֗וֹ תּוֹעֵבָֽה׃</verse>
<verse><4space />מַשְׁגֶּ֤ה יְשָׁרִ֨ים<legarmeih />בְּדֶ֥רֶךְ רָ֗ע<1space />בִּשְׁחוּת֥וֹ הֽוּא־יִפּ֑וֹל<2space />וּ֝תְמִימִ֗ים<0space />יִנְחֲלוּ־טֽוֹב׃</verse>
<verse><open-parasha num="34"/>חָכָ֣ם בְּ֭עֵינָיו אִ֣ישׁ עָשִׁ֑יר<1space />וְדַ֖ל מֵבִ֣ין יַחְקְרֶֽנּוּ׃</verse>
<verse><4space />בַּעֲלֹ֣ץ צַ֭דִּיקִים רַבָּ֣ה תִפְאָ֑רֶת<1space />וּבְק֥וּם רְ֝שָׁעִ֗ים יְחֻפַּ֥שׂ אָדָֽם׃</verse>
<verse><4space />מְכַסֶּ֣ה פְ֭שָׁעָיו לֹ֣א יַצְלִ֑יחַ<1space />וּמוֹדֶ֖ה וְעֹזֵ֣ב יְרֻחָֽם׃</verse>
<verse><4space />אַשְׁרֵ֣י אָ֭דָם מְפַחֵ֣ד תָּמִ֑יד<1space />וּמַקְשֶׁ֥ה לִ֝בּ֗וֹ יִפּ֥וֹל בְּרָעָֽה׃</verse>
<verse><4space />אֲֽרִי־נֹ֭הֵם וְדֹ֣ב שׁוֹקֵ֑ק<1space />מוֹשֵׁ֥ל רָ֝שָׁ֗ע עַ֣ל עַם־דָּֽל׃</verse>
<verse><4space />נָגִ֗יד חֲסַ֣ר תְּ֭בוּנוֹת וְרַ֥ב מַעֲשַׁקּ֑וֹת<1space /><qereketiv qere="שֹׂ֥נֵא" ketiv="שנאי" /> בֶ֗֝צַע יַאֲרִ֥יךְ יָמִֽים׃</verse>
<verse><open-parasha num="35"/>אָ֭<small>דָ</small>ם עָשֻׁ֣ק בְּדַם־נָ֑פֶשׁ<1space />עַד־בּ֥וֹר יָ֝נ֗וּס אַל־יִתְמְכוּ־בֽוֹ׃</verse>
<verse><4space />הוֹלֵ֣ךְ תָּ֭מִים יִוָּשֵׁ֑עַ<1space />וְנֶעְקַ֥שׁ דְּ֝רָכַ֗יִם יִפּ֥וֹל בְּאֶחָֽת׃</verse>
<verse><4space />עֹבֵ֣ד אַ֭דְמָתוֹ יִֽשְׂבַּֽע־לָ֑חֶם<1space />וּמְרַדֵּ֥ף רֵ֝יקִ֗ים יִֽשְׂבַּֽע־רִֽישׁ׃</verse>
<verse><4space />אִ֣ישׁ אֱ֭מוּנוֹת רַב־בְּרָכ֑וֹת<1space />וְאָ֥ץ לְ֝הַעֲשִׁ֗יר לֹ֣א יִנָּקֶֽה׃</verse>
<verse><4space />הַֽכֵּר־פָּנִ֥ים לֹא־ט֑וֹב<1space />וְעַל־פַּת־לֶ֗֝חֶם יִפְשַׁע־גָּֽבֶר׃</verse>
<verse><4space />נִ֥בְהָֽל לַה֗וֹן אִ֭ישׁ רַ֣ע עָ֑יִן<1space />וְלֹא־יֵ֝דַ֗ע כִּי־חֶ֥סֶר יְבֹאֶֽנּוּ׃</verse>
<verse><4space />מ֘וֹכִ֤יחַ אָדָ֣ם אַ֭חֲרַי חֵ֣ן יִמְצָ֑א<1space />מִֽמַּחֲלִ֥יק לָשֽׁוֹן׃</verse>
<verse><4space />גּוֹזֵ֤ל<legarmeih />אָ֘בִ֤יו וְאִמּ֗וֹ<1space />וְאֹמֵ֥ר אֵֽין־פָּ֑שַׁע<2space />חָבֵ֥ר ה֗֝וּא<0space />לְאִ֣ישׁ מַשְׁחִֽית׃</verse>
<verse><4space />רְחַב־נֶ֭פֶשׁ יְגָרֶ֣ה מָד֑וֹן<1space />וּבֹטֵ֖חַ עַל־יְהֹוָ֣ה יְדֻשָּֽׁן׃</verse>
<verse><4space />בּוֹטֵ֣חַ בְּ֭לִבּוֹ ה֣וּא כְסִ֑יל<1space />וְהוֹלֵ֥ךְ בְּ֝חׇכְמָ֗ה ה֣וּא יִמָּלֵֽט׃</verse>
<verse><4space />נוֹתֵ֣ן לָ֭רָשׁ אֵ֣ין מַחְס֑וֹר<1space />וּמַעְלִ֥ים עֵ֝ינָ֗יו רַב־מְאֵרֽוֹת׃</verse>
<verse><4space />בְּק֣וּם רְ֭שָׁעִים יִסָּתֵ֣ר אָדָ֑ם<1space />וּ֝בְאׇבְדָ֗ם יִרְבּ֥וּ צַדִּיקִֽים׃</verse>
<verse>מ:אין פרשה בתחילת פרק בספרי אמ"תאִ֣ישׁ תּ֭וֹכָחוֹת מַקְשֶׁה־עֹ֑רֶף<1space />פֶּ֥תַע יִ֝שָּׁבֵ֗ר וְאֵ֣ין מַרְפֵּֽא׃</verse>
<verse><4space />בִּרְב֣וֹת צַ֭דִּיקִים יִשְׂמַ֣ח הָעָ֑ם<1space />וּבִמְשֹׁ֥ל רָ֝שָׁ֗ע יֵאָ֥נַֽח עָֽם׃</verse>
<verse><4space />אִישׁ־אֹהֵ֣ב חׇ֭כְמָה יְשַׂמַּ֣ח אָבִ֑יו<1space />וְרֹעֶ֥ה ז֝וֹנ֗וֹת יְאַבֶּד־הֽוֹן׃</verse>
<verse><4space />מֶ֗לֶךְ בְּ֭מִשְׁפָּט יַעֲמִ֣יד אָ֑רֶץ<1space />וְאִ֖ישׁ תְּרוּמ֣וֹת יֶהֶרְסֶֽנָּה׃</verse>
<verse><4space />גֶּ֭בֶר מַחֲלִ֣יק עַל־רֵעֵ֑הוּ<1space />רֶ֗֝שֶׁת פּוֹרֵ֥שׂ עַל־פְּעָמָֽיו׃</verse>
<verse><4space />בְּפֶ֤שַֽׁע אִ֣ישׁ רָ֣ע מוֹקֵ֑שׁ<1space />וְ֝צַדִּ֗יק יָר֥וּן וְשָׂמֵֽחַ׃</verse>
<verse><4space />יֹדֵ֣עַ צַ֭דִּיק דִּ֣ין דַּלִּ֑ים<1space />רָ֝שָׁ֗ע לֹא־יָבִ֥ין דָּֽעַת׃</verse>
<verse><4space />אַנְשֵׁ֣י לָ֭צוֹן יָפִ֣יחוּ קִרְיָ֑ה<1space />וַ֝חֲכָמִ֗ים יָשִׁ֥יבוּ אָֽף׃</verse>
<verse><4space />אִֽישׁ־חָכָ֗ם נִ֭שְׁפָּט אֶת־אִ֣ישׁ אֱוִ֑יל<1space />וְרָגַ֥ז וְ֝שָׂחַ֗ק וְאֵ֣ין נָֽחַת׃</verse>
<verse><4space />אַנְשֵׁ֣י דָ֭מִים יִשְׂנְאוּ־תָ֑ם<1space />וִ֝ישָׁרִ֗ים יְבַקְשׁ֥וּ נַפְשֽׁוֹ׃</verse>
<verse><4space />כׇּל־ר֭וּחוֹ יוֹצִ֣יא כְסִ֑יל<1space />וְ֝חָכָ֗ם בְּאָח֥וֹר יְשַׁבְּחֶֽנָּה׃</verse>
<verse><4space />מֹ֭שֵׁל מַקְשִׁ֣יב עַל־דְּבַר־שָׁ֑קֶר<1space />כׇּֽל־מְשָׁרְתָ֥יו רְשָׁעִֽים׃</verse>
<verse><4space />רָ֤שׁ וְאִ֣ישׁ תְּכָכִ֣ים נִפְגָּ֑שׁוּ<1space />מֵ֤אִיר עֵינֵ֖י שְׁנֵיהֶ֣ם יְהֹוָֽה׃</verse>
<verse><4space />מֶ֤לֶךְ שׁוֹפֵ֣ט בֶּאֱמֶ֣ת דַּלִּ֑ים<1space />כִּ֝סְא֗וֹ לָעַ֥ד יִכּֽוֹן׃</verse>
<verse><4space />שֵׁ֣בֶט וְ֭תוֹכַחַת יִתֵּ֣ן חׇכְמָ֑ה<1space />וְנַ֥עַר מְ֝שֻׁלָּ֗ח מֵבִ֥ישׁ אִמּֽוֹ׃</verse>
<verse><4space />בִּרְב֣וֹת רְ֭שָׁעִים יִרְבֶּה־פָּ֑שַׁע<1space />וְ֝צַדִּיקִ֗ים בְּֽמַפַּלְתָּ֥ם יִרְאֽוּ׃</verse>
<verse><4space />יַסֵּ֣ר בִּ֭נְךָ וִינִיחֶ֑ךָ<1space />וְיִתֵּ֖ן מַעֲדַנִּ֣ים לְנַפְשֶֽׁךָ׃</verse>
<verse><open-parasha num="36"/>בְּאֵ֣ין חָ֭זוֹן יִפָּ֣רַֽע עָ֑ם<1space />וְשֹׁמֵ֖ר תּוֹרָ֣ה אַשְׁרֵֽהוּ׃</verse>
<verse><4space />בִּ֭דְבָרִים לֹא־יִוָּ֣סֶר עָ֑בֶד<1space />כִּֽי־יָ֝בִ֗ין וְאֵ֣ין מַעֲנֶֽה׃</verse>
<verse><4space />חָזִ֗יתָ אִ֭ישׁ אָ֣ץ בִּדְבָרָ֑יו<1space />תִּקְוָ֖ה לִכְסִ֣יל מִמֶּֽנּוּ׃</verse>
<verse><4space />מְפַנֵּ֣ק מִנֹּ֣עַר עַבְדּ֑וֹ<1space />וְ֝אַחֲרִית֗וֹ יִהְיֶ֥ה מָנֽוֹן׃</verse>
<verse><4space />אִֽישׁ־אַ֭ף יְגָרֶ֣ה מָד֑וֹן<1space />וּבַ֖עַל חֵמָ֣ה רַב־פָּֽשַׁע׃</verse>
<verse><4space />גַּאֲוַ֣ת אָ֭דָם תַּשְׁפִּילֶ֑נּוּ<1space />וּשְׁפַל־ר֗֝וּחַ יִתְמֹ֥ךְ כָּבֽוֹד׃</verse>
<verse><4space />חוֹלֵ֣ק עִם־גַּ֭נָּב שׂוֹנֵ֣א נַפְשׁ֑וֹ<1space />אָלָ֥ה יִ֝שְׁמַ֗ע וְלֹ֣א יַגִּֽיד׃</verse>
<verse><4space />חֶרְדַּ֣ת אָ֭דָם יִתֵּ֣ן מוֹקֵ֑שׁ<1space />וּבוֹטֵ֖חַ בַּיהֹוָ֣ה יְשֻׂגָּֽב׃</verse>
<verse><4space />רַ֭בִּים מְבַקְשִׁ֣ים פְּנֵֽי־מוֹשֵׁ֑ל<1space />וּ֝מֵיְהֹוָ֗ה מִשְׁפַּט־אִֽישׁ׃</verse>
<verse><4space />תּוֹעֲבַ֣ת צַ֭דִּיקִים אִ֣ישׁ עָ֑וֶל<1space />וְתוֹעֲבַ֖ת רָשָׁ֣ע יְשַׁר־דָּֽרֶךְ׃</verse>
<verse><open-parasha num="37"/>דִּבְרֵ֤י<legarmeih />אָג֥וּר בִּן־יָקֶ֗ה<0space />הַמַּ֫שָּׂ֥א<1space />נְאֻ֣ם הַ֭גֶּבֶר לְאִֽיתִיאֵ֑ל<2space />לְאִ֖יתִיאֵ֣ל וְאֻכָֽל׃</verse>
<verse><4space />כִּ֤י בַ֣עַר אָנֹכִ֣י מֵאִ֑ישׁ<1space />וְלֹֽא־בִינַ֖ת אָדָ֣ם לִֽי׃</verse>
<verse><4space />וְלֹֽא־לָמַ֥דְתִּי חׇכְמָ֑ה<1space />וְדַ֖עַת קְדֹשִׁ֣ים אֵדָֽע׃</verse>
<verse><4space />מִ֤י עָלָֽה־שָׁמַ֨יִם<legarmeih />וַיֵּרַ֡ד<1space />מִ֤י אָֽסַף־ר֨וּחַ<legarmeih />בְּחׇפְנָ֡יו<2space />מִ֤י צָֽרַר־מַ֨יִם<legarmeih />בַּשִּׂמְלָ֗ה<3space />מִ֭י הֵקִ֣ים כׇּל־אַפְסֵי־אָ֑רֶץ<1space />מַה־שְּׁמ֥וֹ וּמַֽה־שֶּׁם־בְּ֝נ֗וֹ<1space />כִּ֣י תֵדָֽע׃</verse>
<verse><4space />כׇּל־אִמְרַ֣ת אֱל֣וֹהַּ צְרוּפָ֑ה<1space />מָגֵ֥ן ה֗֝וּא לַחֹסִ֥ים בּֽוֹ׃</verse>
<verse><4space />אַל־תּ֥וֹסְףְּ עַל־דְּבָרָ֑יו<1space />פֶּן־יוֹכִ֖יחַ בְּךָ֣ וְנִכְזָֽבְתָּ׃</verse>
<verse><open-parasha num="38"/>שְׁ֭תַּיִם שָׁאַ֣לְתִּי מֵאִתָּ֑ךְ<1space />אַל־תִּמְנַ֥ע מִ֝מֶּ֗נִּי בְּטֶ֣רֶם אָמֽוּת׃</verse>
<verse><4space />שָׁ֤וְא<legarmeih />וּֽדְבַר־כָּזָ֡ב הַרְחֵ֬ק מִמֶּ֗נִּי<1space />רֵ֣אשׁ וָ֭עֹשֶׁר אַל־תִּֽתֶּן־לִ֑י<2space />הַ֝טְרִיפֵ֗נִי<0space />לֶ֣חֶם חֻקִּֽי׃</verse>
<verse><4space />פֶּ֥ן אֶשְׂבַּ֨ע<legarmeih />וְכִחַשְׁתִּי֮<1space />וְאָמַ֗רְתִּי מִ֥י יְהֹ֫וָ֥ה<3space />וּפֶֽן־אִוָּרֵ֥שׁ וְגָנַ֑בְתִּי<1space />וְ֝תָפַ֗שְׂתִּי שֵׁ֣ם אֱלֹהָֽי׃</verse>
<verse><open-parasha num="39"/>אַל־תַּלְשֵׁ֣ן עֶ֭בֶד אֶל־אֲדֹנָ֑ו<1space />פֶּֽן־יְקַלֶּלְךָ֥ וְאָשָֽׁמְתָּ׃</verse>
<verse><4space />דּ֭וֹר אָבִ֣יו יְקַלֵּ֑ל<1space />וְאֶת־אִ֝מּ֗וֹ לֹ֣א יְבָרֵֽךְ׃</verse>
<verse><4space />דּ֭וֹר טָה֣וֹר בְּעֵינָ֑יו<1space />וּ֝מִצֹּאָת֗וֹ לֹ֣א רֻחָֽץ׃</verse>
<verse><4space />דּ֭וֹר מָה־רָמ֣וּ עֵינָ֑יו<1space />וְ֝עַפְעַפָּ֗יו יִנָּשֵֽׂאוּ׃</verse>
<verse><4space />דּ֤וֹר<legarmeih />חֲרָב֣וֹת שִׁנָּיו֮<1space />וּֽמַאֲכָל<upside-atnach />וֹת מְֽתַלְּעֹ֫תָ֥יו<3space />לֶאֱכֹ֣ל עֲנִיִּ֣ים מֵאֶ֑רֶץ<1space />וְ֝אֶבְיוֹנִ֗ים מֵאָדָֽם׃</verse>
<verse><open-parasha num="40"/>לַ֥עֲלוּקָ֨ה<legarmeih />שְׁתֵּ֥י בָנוֹת֮<0space />הַ֤<small>ב</small><pasek />הַ֥֫ב<1space />שָׁל֣וֹשׁ הֵ֭נָּה לֹ֣א תִשְׂבַּ֑עְנָה<2space />אַ֝רְבַּ֗ע לֹא־אָ֥מְרוּ הֽוֹן׃</verse>
<verse><4space />שְׁאוֹל֮ וְעֹ<upside-atnach />צֶ֫ר רָ֥חַם<1space />אֶ֭רֶץ לֹא־שָׂ֣בְעָה מַּ֑יִם<2space />וְ֝אֵ֗שׁ לֹא־אָ֥מְרָה הֽוֹן׃</verse>
<verse><4space />עַ֤יִן<legarmeih />תִּ֥לְעַ֣ג לְאָב֮<1space />וְתָבֻ<upside-atnach />ז לִֽיקְּהַ֫ת אֵ֥ם<3space />יִקְּר֥וּהָ עֹֽרְבֵי־נַ֑חַל<1space />וְֽיֹאכְל֥וּהָ בְנֵי־נָֽשֶׁר׃</verse>
<verse><open-parasha num="41"/>שְׁלֹשָׁ֣ה הֵ֭מָּה נִפְלְא֣וּ מִמֶּ֑נִּי<1space /><qereketiv qere="וְ֝אַרְבָּעָ֗ה" ketiv="וארבע" /> לֹ֣א יְדַעְתִּֽים׃</verse>
<verse><4space />דֶּ֤רֶךְ הַנֶּ֨שֶׁר<legarmeih />בַּשָּׁמַיִם֮<1space />דֶּ֥רֶךְ נָחָ֗שׁ עֲלֵ֫י צ֥וּר<3space />דֶּֽרֶךְ־אֳנִיָּ֥ה בְלֶב־יָ֑ם<1space />וְדֶ֖רֶךְ גֶּ֣בֶר בְּעַלְמָֽה׃</verse>
<verse><4space />כֵּ֤ן<legarmeih />דֶּ֥רֶךְ אִשָּׁ֗ה<0space />מְנָ֫אָ֥פֶת<1space />אָ֭כְלָה וּמָ֣חֲתָה פִ֑יהָ<2space />וְ֝אָמְרָ֗ה לֹא־פָעַ֥לְתִּי אָֽוֶן׃</verse>
<verse><open-parasha num="42"/>תַּ֣חַת שָׁ֭לוֹשׁ רָ֣גְזָה אֶ֑רֶץ<1space />וְתַ֥חַת אַ֝רְבַּ֗ע לֹא־תוּכַ֥ל שְׂאֵֽת׃</verse>
<verse><4space />תַּֽחַת־עֶ֭בֶד כִּ֣י יִמְל֑וֹךְ<1space />וְ֝נָבָ֗ל כִּ֣י יִֽשְׂבַּֽע־לָֽחֶם׃</verse>
<verse><4space />תַּ֣חַת שְׂ֭נוּאָה כִּ֣י תִבָּעֵ֑ל<1space />וְ֝שִׁפְחָ֗ה כִּֽי־תִירַ֥שׁ גְּבִרְתָּֽהּ׃</verse>
<verse><open-parasha num="43"/>אַרְבָּ֣עָה הֵ֭ם קְטַנֵּי־אָ֑רֶץ<1space />וְ֝הֵ֗מָּה חֲכָמִ֥ים מְחֻכָּמִֽים׃</verse>
<verse><4space />הַ֭נְּמָלִים עַ֣ם לֹא־עָ֑ז<1space />וַיָּכִ֖ינוּ בַקַּ֣יִץ לַחְמָֽם׃</verse>
<verse><4space />שְׁ֭פַנִּים עַ֣ם לֹא־עָצ֑וּם<1space />וַיָּשִׂ֖ימוּ בַסֶּ֣לַע בֵּיתָֽם׃</verse>
<verse><4space />מֶ֭לֶךְ אֵ֣ין לָאַרְבֶּ֑ה<1space />וַיֵּצֵ֖א חֹצֵ֣ץ כֻּלּֽוֹ׃</verse>
<verse><4space />שְׂ֭מָמִית בְּיָדַ֣יִם תְּתַפֵּ֑שׂ<1space />וְ֝הִ֗יא בְּהֵ֣יכְלֵי מֶֽלֶךְ׃</verse>
<verse><open-parasha num="44"/>שְׁלֹשָׁ֣ה הֵ֭מָּה מֵיטִ֣יבֵי צָ֑עַד<1space />וְ֝אַרְבָּעָ֗ה מֵיטִ֥בֵי לָֽכֶת׃</verse>
<verse><4space />לַ֭יִשׁ גִּבּ֣וֹר בַּבְּהֵמָ֑ה<1space />וְלֹא־יָ֝שׁ֗וּב מִפְּנֵי־כֹֽל׃</verse>
<verse><4space />זַרְזִ֣יר מׇתְנַ֣יִם אוֹ־תָ֑יִשׁ<1space />וּ֝מֶ֗לֶךְ אַלְק֥וּם עִמּֽוֹ׃</verse>
<verse><4space />אִם־נָבַ֥לְתָּ בְהִתְנַשֵּׂ֑א<1space />וְאִם־זַ֝מּ֗וֹתָ יָ֣ד לְפֶֽה׃</verse>
<verse><4space />כִּ֤י מִ<galgal />יץ חָלָ֡ב י֘וֹצִ֤יא חֶמְאָ֗ה<1space />וּֽמִיץ־אַ֭ף י֣וֹצִיא דָ֑ם<2space />וּמִ֥יץ אַ֝פַּ֗יִם<0space />י֣וֹצִיא רִֽיב׃</verse>
<verse><open-parasha num="45"/>דִּ֭בְרֵי לְמוּאֵ֣ל מֶ֑לֶךְ<1space />מַ֝שָּׂ֗א אֲֽשֶׁר־יִסְּרַ֥תּוּ אִמּֽוֹ׃</verse>
<verse><4space />מַה־בְּ֭רִי וּמַֽה־בַּר־בִּטְנִ֑י<1space />וּ֝מֶ֗ה בַּר־נְדָרָֽי׃</verse>
<verse><4space />אַל־תִּתֵּ֣ן לַנָּשִׁ֣ים חֵילֶ֑ךָ<1space />וּ֝דְרָכֶ֗יךָ לַֽמְח֥וֹת מְלָכִֽין׃</verse>
<verse><4space />אַ֤ל לַֽמְלָכִ֨ים<legarmeih />לְֽמוֹאֵ֗ל<1space />אַ֣ל לַֽמְלָכִ֣ים שְׁתוֹ־יָ֑יִן<2space />וּ֝לְרוֹזְנִ֗ים <qereketiv qere="אֵ֣י" ketiv="או" /> שֵׁכָֽר׃</verse>
<verse><4space />פֶּן־יִ֭שְׁתֶּה וְיִשְׁכַּ֣ח מְחֻקָּ֑ק<1space />וִ֝ישַׁנֶּ֗ה דִּ֣ין כׇּל־בְּנֵי־עֹֽנִי׃</verse>
<verse><4space />תְּנוּ־שֵׁכָ֣ר לְאוֹבֵ֑ד<1space />וְ֝יַ֗יִן לְמָ֣רֵי נָֽפֶשׁ׃</verse>
<verse><4space />יִ֭שְׁתֶּה וְיִשְׁכַּ֣ח רִישׁ֑וֹ<1space />וַ֝עֲמָל֗וֹ לֹ֣א יִזְכׇּר־עֽוֹד׃</verse>
<verse><open-parasha num="46"/>פְּתַח־פִּ֥יךָ לְאִלֵּ֑ם<1space />אֶל־דִּ֗֝ין כׇּל־בְּנֵ֥י חֲלֽוֹף׃</verse>
<verse><4space />פְּתַח־פִּ֥יךָ שְׁפׇט־צֶ֑דֶק<1space />וְ֝דִ֗ין עָנִ֥י וְאֶבְיֽוֹן׃</verse>
<verse><open-parasha num="47"/>אֵֽשֶׁת־חַ֭יִל מִ֣י יִמְצָ֑א<1space />וְרָחֹ֖ק מִפְּנִינִ֣ים מִכְרָֽהּ׃</verse>
<verse><4space />בָּ֣טַח בָּ֭הּ לֵ֣ב בַּעְלָ֑הּ<1space />וְ֝שָׁלָ֗ל לֹ֣א יֶחְסָֽר׃</verse>
<verse><4space />גְּמָלַ֣תְהוּ ט֣וֹב וְלֹא־רָ֑ע<1space />כֹּ֗֝ל יְמֵ֣י חַיֶּֽיהָ׃</verse>
<verse><4space />דָּ֭רְשָׁה צֶ֣מֶר וּפִשְׁתִּ֑ים<1space />וַ֝תַּ֗עַשׂ בְּחֵ֣פֶץ כַּפֶּֽיהָ׃</verse>
<verse><4space />הָ֭יְתָה כׇּאֳנִיּ֣וֹת סוֹחֵ֑ר<1space />מִ֝מֶּרְחָ֗ק תָּבִ֥יא לַחְמָֽהּ׃</verse>
<verse><4space />וַתָּ֤קׇם<legarmeih />בְּע֬וֹד לַ֗יְלָה<1space />וַתִּתֵּ֣ן טֶ֣רֶף לְבֵיתָ֑הּ<1space />וְ֝חֹ֗ק לְנַעֲרֹתֶֽיהָ׃</verse>
<verse><4space />זָֽמְמָ֣ה שָׂ֭דֶה וַתִּקָּחֵ֑הוּ<1space />מִפְּרִ֥י כַ֝פֶּ֗יהָ <qereketiv qere="נָ֣טְעָה" ketiv="נטע" /> כָּֽרֶם׃</verse>
<verse><4space />חָֽגְרָ֣ה בְע֣וֹז מׇתְנֶ֑יהָ<1space />וַ֝תְּאַמֵּ֗ץ זְרוֹעֹתֶֽיהָ׃</verse>
<verse><4space />טָ֭עֲמָה כִּי־ט֣וֹב סַחְרָ֑הּ<1space />לֹא־יִכְבֶּ֖ה <qereketiv qere="בַלַּ֣יְלָה" ketiv="בליל" /> נֵרָֽהּ׃</verse>
<verse><4space />יָ֭דֶיהָ שִׁלְּחָ֣ה בַכִּישׁ֑וֹר<1space />וְ֝כַפֶּ֗יהָ תָּ֣מְכוּ פָֽלֶךְ׃</verse>
<verse><4space />כַּ֭פָּהּ פָּֽרְשָׂ֣ה לֶעָנִ֑י<1space />וְ֝יָדֶ֗יהָ שִׁלְּחָ֥ה לָאֶבְיֽוֹן׃</verse>
<verse><4space />לֹא־תִירָ֣א לְבֵיתָ֣הּ מִשָּׁ֑לֶג<1space />כִּ֥י כׇל־בֵּ֝יתָ֗הּ לָבֻ֥שׁ שָׁנִֽים׃</verse>
<verse><4space />מַרְבַדִּ֥ים עָֽשְׂתָה־לָּ֑הּ<1space />שֵׁ֖שׁ וְאַרְגָּמָ֣ן לְבוּשָֽׁהּ׃</verse>
<verse><4space />נוֹדָ֣ע בַּשְּׁעָרִ֣ים בַּעְלָ֑הּ<1space />בְּ֝שִׁבְתּ֗וֹ עִם־זִקְנֵי־אָֽרֶץ׃</verse>
<verse><4space />סָדִ֣ין עָ֭שְׂתָה וַתִּמְכֹּ֑ר<1space />וַ֝חֲג֗וֹר נָתְנָ֥ה לַֽכְּנַעֲנִֽי׃</verse>
<verse><4space />עֹז־וְהָדָ֥ר לְבוּשָׁ֑הּ<1space />וַ֝תִּשְׂחַ֗ק לְי֣וֹם אַחֲרֽוֹן׃</verse>
<verse><4space />פִּ֭יהָ פָּתְחָ֣ה בְחׇכְמָ֑ה<1space />וְת֥וֹרַת חֶ֝֗סֶד עַל־לְשׁוֹנָֽהּ׃</verse>
<verse><4space />צ֭וֹפִיָּה <qereketiv qere="הֲלִיכ֣וֹת" ketiv="הילכת" /> בֵּיתָ֑הּ<1space />וְלֶ֥חֶם עַ֝צְל֗וּת לֹ֣א תֹאכֵֽל׃</verse>
<verse><4space />קָ֣מוּ בָ֭נֶיהָ וַֽיְאַשְּׁר֑וּהָ<1space />בַּ֝עְלָ֗הּ וַֽיְהַלְלָֽהּ׃</verse>
<verse><4space />רַבּ֣וֹת בָּ֭נוֹת עָ֣שׂוּ חָ֑יִל<1space />וְ֝אַ֗תְּ עָלִ֥ית עַל־כֻּלָּֽנָה׃</verse>
<verse><4space />שֶׁ֣קֶר הַ֭חֵן וְהֶ֣בֶל הַיֹּ֑פִי<1space />אִשָּׁ֥ה יִרְאַת־יְ֝הֹוָ֗ה הִ֣יא תִתְהַלָּֽל׃</verse>
<verse><4space />תְּנוּ־לָ֭הּ מִפְּרִ֣י יָדֶ֑יהָ<1space />וִיהַלְל֖וּהָ בַשְּׁעָרִ֣ים מַֽעֲשֶֽׂיהָ׃</verse>
</book>
</bible>
